<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<!-- Mirrored from www.anatomie-varhan.cz/texty/varhany/anatomie/pneumatika_registr.htm by HTTrack Website Copier/3.x [XR&CO'2014], Wed, 17 Jan 2024 08:21:46 GMT -->
<head>
<title>Pneumatická rejstříková traktura</title>
<meta http-equiv="Content-Type" content="text/html; charset=utf-8">
</head>

<body bgcolor="#FFCC99">
<h1 align="center"><font color="#9933FF">R</font><font color="#9933FF">ejstříková 
  pneumatická traktura</font></h1>
<table width="680" border="0" align="center">
  <tr> 
    <td><div align="justify"> 
        <p>Stejně jako tónové ventily i systém registrace ve vzdušnici může být 
          ovládán pneumaticky. V takovém případě hovoříme o <strong>pneumatické 
          rejstříkové traktuře</strong>. Princip funkce obou traktur (hrací i 
          rejstříkové) je velmi podobný. Vzhledem k rozměrům rejstříkových ventilů 
          (jsou o hodně větší, než tónové) či síle, nutné k přesouvání zásuvek, 
          musí být všechny komponenty, bezprostředně s nimi svázané podstatně 
          větší a silnější. Stejně jako u hrací traktury varhaník na hracím stole 
          ovládá prostřednictvím sklopek či táhel jen řídicí ventil, další ovládání 
          se děje jen stlačeným vzduchem, vedeným opět rourkami s vloženými pomocnými 
          ventily a relé.<br>
        </p>
        <p> Na následující ilustraci řezu varhanami s kuželkovou vzdušnicí a rejstříkovými 
          kancelami je rejstříková traktura zvýrazněna <font color="#FF0066">červenou</font> 
          barvou. <font size="-2">(Podrobnější popis jednotlivých součástí je 
          uveden na úvodní stránce &quot;<a href="pneumatika.html">Pneumatická 
          traktura</a>&quot;)</font>.<br>
        </p>
        </div></td>
  </tr>
</table>
<p align="center"><a href="obrazky/pn_rej_d.gif" target="_blank"><img src="obrazky/pn_rej.gif" alt="Rejstříková traktura u varhan s kuželkovou vzdušnicí a pneumatickou trakturou. Upraveno z obrázku v knize Vratislava Bělského - Nauka o varhanách." width="308" height="411" border="0"></a></p>
<hr>
<table width="680" border="0" align="center">
  <tr>
    <td width="402" valign="top"><div align="justify">Jedním z typů řídicích ventilů 
        rejstříkové traktury je posuvný ventil. Stlačený vzduch ze vzduchové komůrky 
        u ventilu se v příslušné poloze tahélka dostane kanálkem vyfrézovaným 
        v bločku dále do rourky traktury a přenese tak ovládací tlakový impuls 
        k dalším součástem (výkonným ventilům, relé…). Bloček je ovládán varhaníkem 
        pomocí manubria.<br>
        <br>
      </div></td>
    <td width="268" align="right" valign="top"> 
      <img src="animace/zawor5.gif" height="135" />
    </td>
  </tr>
</table>
<table width="680" border="0" align="center">
  <tr>
    <td>Jinou konstrukci vypínače rejstříků spojeného s ventilem traktury, tzv. 
      sklopky ukazuje následující animace:</td>
  </tr>
</table>
<p align="center"> 
  <img src="animace/pneum17.gif" height="180" />
</p>
<table width="680" border="0" align="center">
  <tr>
    <td><div align="justify">Všimněme si stabilní polohy sklopky v obou pozicích 
        – zapnuto i vypnuto. Mechanismus se chová jako bistabilní (na rozdíl od 
        např. klávesy) a k ovládání potřebuje krátkého působení síly na jednu 
        ze stran sklopky jen při změně polohy – překlopení (sklápění, odtud „sklopka“). 
        Další práci, spojenou s uskutečněním zapnutí či vypnutí hlasu už převezmou 
        navazující části traktury.<br>
        Obdobné řešení je představeno na následujících fotografiích. Je na nich 
        zachycen mechanismus sklopek z pohledu varhaníka a zvnitřku stolu. Jsou 
        na nich patrné dřevěné páky s připevněnými plíšky. Sklopky ovládá varhaník, 
        páky pak přes plíšky nadzvedávají kuželky ventilků ukryté ve vzduchovém 
        kanále. Snímek zachycuje situaci, kdy jsou všechny rejstříky vypnuté (všechny 
        ventilky jsou v klidové –dolní poloze).<br>
      </div></td>
  </tr>
</table>
<table width="680" border="0" align="center">
  <tr>
    <td><div align="center"><img src="obrazky/rej1.jpg" alt="Rejstříkové sklopky na hracím stole. Foto: Konrad Zacharski" width="244" height="150">&nbsp;&nbsp;<img src="obrazky/pnrej5.jpg" alt="Mechanismus sklopek uvnitř hracího stolu. Foto: Konrad Zacharski" width="217" height="150"></div></td>
  </tr>
</table>
<table width="680" border="0" align="center">
  <tr>
    <td><div align="justify">Na snímku samozřejmě není vidět vnitřek vzduchové 
        komory s ventilky. Z nich jsou viditelné jen spodní části kuželek s našroubovanými 
        oříšky (dřevěná či kožená matička, polepená zespod měkkou plstí (modrošedou), 
        dosedající v okamžiku zapnutí hlasu na plíšek). Následující fotografie 
        ukazuje polohu pák a ventilů v okamžiku zapnutí dvou hlasů:</div></td>
  </tr>
</table>
<p align="center"><img src="obrazky/pnrej2.jpg" alt="Mechanismus sklopek, zapnuté a vypnuté rejstříky. Foto: Konrad Zacharski" width="400" height="300"></p>
<table width="680" border="0" align="center">
  <tr>
    <td><div align="justify">
        <p>Překlopení sklopky způsobí přes páku a plíšek nadzvednutí příslušného 
          ventilu, který vpustí stlačený vzduch do odpovídající rourky. U nadzvednutého 
          ventilu je k otvoru ve vzduchovodu, kterým prochází drát kuželky, plíškem 
          přitisknuto těsnění (červené) nad oříškem a ten je tak utěsněn.<br>
          Obě výše uvedená řešení ukazují princip a konstrukci ovládání řídicího 
          ventilu, který se nachází na samém počátku traktury. Navazující části 
          mohou být řešeny mnoha způsoby v závislosti na použitém typu vzdušnice 
          – buďto ovládají rejstříkové ventily (u vzdušnic s rejstříkovými kancelami) 
          nebo přesouvají zásuvky (u zásuvkových vzdušnic).</p>
        <hr>
        <p> V nástrojích s podélnou vzdušnicí (např. kuželkovou s rejstříkovými 
          kancelami) je konstrukce rejstříkové traktury prakticky shodná s trakturou 
          tónovou (viz obrázek řezu varhanami se zvýrazněnou trakturou na začátku 
          stránky). Rozdíl je až na konci traktury v konstrukci výkonného ventilu. 
          Ten u tohoto typu vzdušnice naplňuje stlačeným vzduchem rejstříkovou 
          kancelu probíhající po celé délce vzdušnice, musí tedy mít tomu odpovídající 
          rozměry, které jsou několikanásobně větší než rozměry tónových ventilů. 
          Pro otevírání větších ventilů se nejčastěji používají klínové míšky.<br>
          Jako rejstříkové ventily se často používají i klapkové ventily nebo 
          soustava více kuželkových ventilů, zabezpečující dostatečné a rychlé 
          naplnění kancely vzduchem. Různá řešení ventilů najdete na stránce s 
          popisem vzdušnic. Traktura pro ovládání tohoto typu ventilů bude ale 
          vždy řešena některým z míšků.<br>
          Úplně jiné řešení akčního členu vyžaduje příčná (tónová – zásuvková) 
          vzdušnice. U zásuvkové vzdušnice (nejrozšířenější typ příčné vzdušnice 
          vůbec) se hlasy zapínají a vypínají mechanickým přesouváním zásuvek. 
          Pneumatický akční člen tak musí zabezpečit pohyb zásuvky pomocí tlakového 
          vzduchu. Jedno z mnoha nabízejících se řešení představuje následující 
          animace:<br>
        </p>
      </div></td>
  </tr>
</table>
<p align="center"> 
  <img src="animace/trejpn4.gif" height="387" />
</p>
<table width="680" border="0" align="center">
  <tr>
    <td><div align="justify">Překlopení sklopky na hracím stole způsobí nadzdvižení 
        ventilu ve vzduchové komůrce a naplnění navazující rourky vzduchem. Na 
        jejím konci je malý míšek, jehož naplnění způsobí nadzdvižení a otevření 
        malého kuželkového ventilu, který následně vpustí tlakový vzduch do většího 
        míšku – akčního členu traktury. Jeho horní deska je přes úhelník spřažena 
        se zásuvkou, takže nadmutí míšku při naplnění vzduchem způsobí přesun 
        zásuvky ve vzdušnici a zapnutí hlasu. Míšek je naplněn po celou dobu, 
        kdy je hlas zapnutý.<br>
        Pokud varhaník překlopí sklopku zpátky (vypne rejstřík), poklesnou oba 
        ventily a míšek splaskne. Jeho víko, zatížené pomocným závažím poklesne 
        a přes úhelník přesune zásuvku do polohy, při které je hlas vypnutý. Na 
        animaci pro názornost nejsou zachovány proporce jednotlivých komponentů, 
        rozměry akčního míšku mohou být podstatně větší v závislosti na síle nutné 
        k pohybu zásuvky.<br>
        Jinou možností řešení mechanismu zásuvky je použití dvojice spřažených, 
        svisle umístěných klínových míšků (na ilustraci pro názornost opět bez 
        zachování měřítek).<br>
      </div></td>
  </tr>
</table>
<table width="680" border="0" align="center">
  <tr>
    <td width="323" valign="top">
<div align="justify">Samotný mechanismus je tvořen dvěmi naplňovanými (tlakovými) 
        míšky, jejichž pohyblivé desky jsou navzájem spřaženy táhlem. Jeden z 
        míšků je navíc pomocí dvouramenné páky spojen se zásuvkou. Míšky jsou 
        naplňovány stlačeným vzduchem ze vzduchové komory přes dvojčinný ventil 
        střídavě – vždy, když je jeden naplněn, druhý se vyprázdní. Ventil je 
        ovládán pomocí relé, tvořeného malým míškem pod ventilem, který je naplňován 
        rourkou od hracího stolu (řídicí mechanismus je shodný, jako v předchozích 
        případech).</div></td>
    <td width="347" align="right" valign="top"><img src="obrazky/trejpn1.gif" alt="Míškový mechanismus pro přesun zásuvky v klidu." width="344" height="305"></td>
  </tr>
</table>
<table width="680" border="0" align="center">
  <tr>
    <td><div align="justify">Obrázek představuje mechanismus v klidovém stavu. 
        Rourka od hracího stolu je prázdná a ventily ve spodní poloze vpouštějí 
        vzduch do pravého míšku současně s otevřením výpustného otvoru levého 
        míšku, takže vzduch z něj může volně uniknout do okolí. Zásuvka je zasunuta 
        do vzdušnice a hlas je vypnutý.</div></td>
  </tr>
</table>
<table width="680" border="0" align="center">
  <tr>
    <td width="200" valign="top"><img src="obrazky/trejpn2.gif" alt="Míškový mechanismus pro přesun zásuvky v akci." width="196" height="291"></td>
    <td width="470" valign="top"><div align="justify">
        <p>Naplnění rourky vzduchem (zapnutím ovládacího prvku na hracím stole) 
          nadme míšek pod kuželkou ventilu a nadzvedne ji. Zastaví se tím přívod 
          vzduchu do pravého míšku a současně otevře přívod do levého. U pravého 
          míšku se navíc otevře výpustný otvor, kterým se míšek vyfoukne. Nadmutý 
          levý míšek přes páku vytáhne zásuvku ze vzdušnice a zapne hlas. V tomto 
          stavu míšky setrvají po celou dobu, po kterou je rourka od hracího stolu 
          pod tlakem (sklopka či tahélko na hracím stole je v poloze zapnuto). 
        </p>
        <p>Činnost celého mechanismu traktury (zpomaleně) přibližuje následující 
          animace:</p>
      </div></td>
  </tr>
</table>
<p align="center"> 
  <img src="animace/trejpn3.gif" height="350" />
</p>
<p align="center">&nbsp;</p>
<hr>
<table width="680" border="0" align="center">
  <tr>
    <td><div align="justify">Na souvisejících stránkách jsou popsány nejčastěji 
        používané<a href="pneumatika_komponent.html"> <strong>komponenty pneumatické 
        traktury</strong></a>, <strong><a href="pneumatika_ton.html">tónová traktura</a></strong>, 
        traktura <strong><a href="pneumatika_spojky.html">spojek</a></strong> a 
        pneumatická pomocná zařízení v kapitolách o <a href="pomocne_crescendo.html"><strong>crescendu</strong></a> 
        a <a href="pomocne_kombinace.html"><strong>kolektivech a volných kombinacích</strong></a>..</div></td>
  </tr>
</table>
<p align="center">&nbsp;</p>
<hr>
<p><font size="-2"><strong>Poznámka:</strong> Tato stránka je součástí <strong><a href="anatomie.html">Anatomie 
  varhan</a></strong> &reg;, &copy; <strong><a href="http://home.vsb.cz/petr.bernat">Ing. 
  Petr Bernat</a></strong>. Všechny animace <strong>&copy; <a href="http://www.organy.of.pl/" target="_blank">Konrad 
  Zacharski</a></strong></font></p>
<p align="center">&nbsp;</p>
<p align="center">&nbsp;</p>
</body>

<!-- Mirrored from www.anatomie-varhan.cz/texty/varhany/anatomie/pneumatika_registr.htm by HTTrack Website Copier/3.x [XR&CO'2014], Wed, 17 Jan 2024 08:21:57 GMT -->
</html>
