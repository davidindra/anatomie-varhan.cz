<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<!-- Mirrored from www.anatomie-varhan.cz/texty/varhany/anatomie/vzdusnice_registr.htm by HTTrack Website Copier/3.x [XR&CO'2014], Wed, 17 Jan 2024 08:12:08 GMT -->
<head>
<title>Vzdušnice s rejstříkovými kancelami</title>
<meta http-equiv="Content-Type" content="text/html; charset=utf-8">
</head>

<body bgcolor="#FFCC99">
<h1 align="center"><strong><font color="#9933FF">Vzdušnice s rejstříkovými kancelami</font></strong></h1>
<table width="680" border="0" align="center">
  <tr>
    <td><div align="justify"> 
        <p><strong>Vzdušnice s rejstříkovými kancelami</strong> jsou někdy nazývány 
          vzdušnicemi <strong>podélnými</strong>. Jsou charakteristické podélným 
          průběhem vzduchových kanálů – kancel. V podélném směru jsou na vzdušnici 
          rozmístěny rejstříky (viz úvodní kapitola o vzdušnicích), každý z těchto 
          kanálů tedy přivádí vzduch jednomu hlasu (rejstříku) nástroje.</p>
        <p><img src="obrazky/wiatrr6.gif" alt="vzdušnice s rejstříkovými kancelami." width="313" height="176" hspace="10" align="right">Jednou 
          ze součástí vzdušnice je vzduchojem – vzduchová komora s rejstříkovými 
          ventily, která je pro celou vzdušnici společná (bez dalšího dělení např. 
          přepážkami). Ve vzduchojemu je přítomen stlačený vzduch, který se sem 
          v potřebném množství přivádí z měchu přes vzduchovod. U tohoto typu 
          vzdušnice tato komora probíhá v opačném směru, než u vzdušnice s tónovými 
          kancelami, a to napříč. Ilustrace představuje vzdušnici s rejstříkovými 
          kancelami, u níž je vzduchojem umístěn na okraji vzdušnice seshora, 
          možné je ale i umístění zdola. Nejčastější umístění vzduchojemu je ale 
          poněkud odlišné, většinou se situuje do blízkosti středu vzdušnice z 
          důvodu rovnoměrnějšího zásobování kancel vzduchem (díky vlastnostem 
          stlačeného vzduchu by nebylo možné zajistit jeho důležité parametry, 
          především tlak, při proměnném odběru po celé délce dlouhého a přitom 
          úzkého kanálu). Různé uložení vzduchojemu vůči vzdušnici znázorňuje 
          následující obrázek:<br>
        </p>
        </div></td>
  </tr>
</table>
<p align="center"><img src="obrazky/wiatrr10.gif" alt="Různé umístění rejstříkové ventilové komory na vzdušnici s rejstříkovými kancelami." width="455" height="312"></p>
<table width="680" border="0" align="center">
  <tr>
    <td><p>Vzduchojem je spojen s další částí vzdušnice, která je přepážkami rozdělena 
        na podélné komory – rejstříkové kanály (kancely). Na následující animaci 
        je znázorněno vnitřní uspořádání a vazba těchto dvou součástí vzdušnice, 
        vzduchojem je zde situován na horní straně při okraji. Jak je patrné z 
        animace, vzdušnice je rozdělena podélně (odtud jedno z jejich označení 
        jako podélné vzdušnice). Rejstříkových kancel je tolik, kolik je na vzdušnici 
        rejstříků (hlasů).</p></td>
  </tr>
</table>
<p align="center"> 
  <img src="animace/wiatrr9.gif" height="300" />
</p>
<table width="680" border="0" align="center">
  <tr>
    <td><div align="justify">
        <p>Vzduch se ze vzduchojemu do příslušné kancely dostane přes otvory, 
          které jsou v klidu uzavřeny pomocí ventilů (ventily na obrázcích a animaci 
          nejsou znázorněny). Na předchozí animaci mají tyto otvory naznačeny 
          kruhový průřez, použité ventily tedy budou mít tvar kužele (kuželkové 
          ventily). Používají se i ventily obdélníkového tvaru (klapkové), jejich 
          výhodou je podstatně větší průřez otvoru (a tím i větší množství vzduchu, 
          které jsou schopny propustit do kancely). </p>
        <p>Vzduchojem s rejstříkovými ventily probíhá napříč celou vzdušnicí, 
          umožňuje tedy dodávat vzduch všem rejstříkovým kancelám (rejstříkům 
          na ní postaveným). </p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p><img src="obrazky/wiatrr11.gif" alt="Rozmístění píšťal jednoho rejstříku." width="310" height="188" hspace="10" align="left">Na 
          obrázku jsou píšťaly jednoho hlasu (rejstříku), stojící na povrchu vzdušnice. 
          Všechny píšťaly jednoho hlasu jsou rozmístěny nad jednou rejstříkovou 
          kancelou, probíhající vzdušnicí po celé délce. Po naplnění kancely stlačeným 
          vzduchem přes rejstříkový ventil ve vzduchojemu by v tomto uspořádání 
          zazněly všechny píšťaly současně. Potřebují tedy ještě jeden mechanismus, 
          který vzduch z kancely pustí jen k píšťale toho tónu, který má znít 
          (jehož klávesa je stisknuta na příslušné klaviatuře). Tímto mechanismem 
          jsou tónové ventily, které nejsou na nákresech znázorněny a jejichž 
          popis následuje v kapitolách o konkrétních typech vzdušnic (kuželkové 
          ventily, membránové ventily…).</p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p><img src="obrazky/wiatrr12.gif" alt="Rozmístění píšťal jednoho tónu." width="310" height="201" hspace="10" align="left">Píšťaly 
          jednotlivých hlasů jsou tedy umístěny podélně, příčně jsou řazeny píšťaly, 
          patřící jednomu tónu. Jsou proto naladěny na stejný tón (případně podle 
          polohy rejstříku na jeho alikvotní tóny) např. c, sousedící píšťaly 
          d, další e atd. (platí pro vzdušnici rozdělenou na C a Cis stranu, jinak 
          je sled tónů jiný, např. chromatický – c, cis, d, dis, e…). Toto uspořádání 
          píšťal je tedy stejné, jako u vzdušnice s tónovými kancelami (je tedy 
          nezávislé na vnitřní konstrukci vzdušnice).</p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p>Pro lepší představu o konstrukci vzdušnic s rejstříkovými kancelami 
          je na následujících obrázcích uvedeno několik nákresů řezů těmito vzdušnicemi 
          v podélném směru (kancely tedy na nich probíhají zleva doprava). Součásti 
          související bezprostředně s rozdělováním stlačeného vzduchu jednotlivým 
          rejstříkům jsou na nich zvýrazněny červenou barvou. Zbývající součásti 
          (zakreslené černě) patří buďto traktuře nebo tónovým ventilům, jejichž 
          konstrukce a funkce jsou popsány na následujících stránkách s podrobným 
          popisem jednotlivých variant tohoto typu vzdušnice.</p>
      </div></td>
  </tr>
</table>
<p align="center"><img src="obrazky/kom_rej1.gif" alt="Rejstříkový ventil ve formě klapky. Obrázek z knihy: Organy-poradnik dla użytkowników." width="496" height="191"></p>
<table width="680" border="0" align="center">
  <tr>
    <td><div align="justify">
        <p>První obrázek ukazuje řez vzdušnicí, jejíž ventilová komora je umístěna 
          shora přibližně v polovině její délky. Rejstříkový ventil má podobu 
          klapky s velkým průřezem, což umožňuje propouštění poměrně velkého množství 
          vzduchu do kancely (po jeho otevření).</p>
        <p>Následující obrázek ukazuje obdobný řez u vzdušnice, ve které je ventilová 
          komora zespodu. Klapkový ventil má poněkud jinou konstrukci a je svázán 
          s poměrně složitým systémem elektropneumatické traktury:</p>
      </div></td>
  </tr>
</table>
<p align="center"><img src="obrazky/kom_rej2.gif" alt="Řez ventilovou komorou s klapkovým rejstříkovým a kuželkovými tónovými ventily. Nákres: katalog Laukhuff" width="445" height="235"></p>
<table width="680" border="0" align="center">
  <tr>
    <td><div align="justify">
        <p>A ještě jeden nákres vzdušnice s ventilovou komorou seshora, ve které 
          je použita dvojice plochých ventilů (s konstrukcí podobnou kuželkovým 
          ventilům). Konstrukce s kuželkovými ventily je téměř shodná, pro zásobováni 
          kancely jsou z důvodu menšího průřezu (oproti klapkovým ventilům) většinou 
          použity kuželky dvě. Je-li v tomto případě ventilová komora ve středu 
          vzdušnice, bývají její dvě části navíc od sebe odděleny přepážkou, každá 
          z kuželek tak napájí jen svou polovinu vzdušnice. Přepážka zabraňuje 
          „obracení“ toku vzduchu v kancele při střídavé hře na píšťaly, umístěné 
          vlevo či vpravo od ventilové komory a předchází tak případnému kolísání 
          jeho tlaku:</p>
      </div></td>
  </tr>
</table>
<p align="center"><img src="obrazky/kom_rej3.gif" alt="ventilová komora s plochými ventily. Nákres: katalog Laukhuff." width="385" height="235"></p>
<hr>
<table width="680" border="0" align="center">
  <tr> 
    <td><div align="justify"> 
        <p>Všechny předchozí ilustrace a popis vzdušnice s rejstříkovými kancelami 
          objasňují její první funkci – přidělování vzduchu jednotlivým rejstříkům. 
          Jeho cesta dále vede k píšťalám přes tónové ventily (toto pořadí je 
          tedy obrácené, než u vzdušnice s tónovými kancelami, kde jsou na cestě 
          vzduchu od měchu k píšťale první tónové ventily, pak až následuje rejstříkový 
          aparát). Přestože je princip ovládání přítoku vzduchu z kancely do píšťaly 
          podobný, konstrukce prvku, který se o toto řízení stará může být značně 
          odlišná. Podle toho vzdušnice s rejstříkovými kancelami můžeme dále 
          dělit na jednotlivé podtypy:</p>
      </div>
      <ul>
        <li>
          <div align="justify"><strong>Vzdušnice s horním uzavíráním (<a href="vzdusnice_registr_kuzelka.html">kuželkové</a>)</strong></div>
        </li>
        <li> 
          <div align="justify"><strong>Vzdušnice s dolním uzavíráním (<a href="vzdusnice_registr_membrana.html">membránové, 
            tobolkové – taštičkové</a>)</strong></div>
        </li>
        <li> 
          <div align="justify"><strong>Vzdušnice s bočním uzavíráním (s <a href="vzdusnice_registr_vertikal.html">vertikálními 
            ventily</a>)</strong></div>
        </li>
      </ul>
      <div align="justify">
        <p>Tomuto dělení odpovídá i popis konstrukce vzdušnic na následujících 
          strankách.</p>
      </div></td>
  </tr>
</table>
<hr>
<table width="680" border="0" align="center">
  <tr> 
    <td><div align="justify"> 
        <p>Na navazujících stránkách najdete popis základních konstrukčních variant 
          vzdušnic s rejstříkovými kancelami - <strong><a href="vzdusnice_registr_kuzelka.html">kuželková 
          vzdušnice</a></strong>, <strong><a href="vzdusnice_registr_membrana.html">membránová 
          vzdušnice</a></strong> a <a href="vzdusnice_registr_vertikal.html"><strong>vzdušnice 
          se svislými ventily</strong></a>.</p>
        <p>Další stránky o <a href="vzdusnice.html">vzdušnicích</a> se zabývají 
          dalšími konstrukčními variantami <a href="vzdusnice_ton.html">vzdušnic 
          s tónovými kancelami</a> -<strong><a href="vzdusnice_ton_zasuvka.html"> 
          zásuvková vzdušnice</a></strong>, <strong><a href="vzdusnice_ton_dvojventil.html">ventilová 
          vzdušnice</a></strong>, <strong><a href="vzdusnice_ton_dvojventil.html">pružinová 
          vzdušnice</a></strong> a <a href="vzdusnice_unit.html"><strong>skříňová 
          vzdušnice (Unit)</strong></a>.</p>
      </div></td>
  </tr>
</table>
<hr>
<p><font size="-2"><strong>Poznámka:</strong> Tato stránka je součástí <strong><a href="anatomie.html">Anatomie 
  varhan</a></strong> &reg;, &copy; <strong><a href="http://home.vsb.cz/petr.bernat">Ing. 
  Petr Bernat</a></strong>. Všechny animace <strong>&copy; <a href="http://www.organy.of.pl/">Konrad 
  Zacharski</a></strong></font></p>
<p align="center">&nbsp;</p>
</body>

<!-- Mirrored from www.anatomie-varhan.cz/texty/varhany/anatomie/vzdusnice_registr.htm by HTTrack Website Copier/3.x [XR&CO'2014], Wed, 17 Jan 2024 08:12:16 GMT -->
</html>
