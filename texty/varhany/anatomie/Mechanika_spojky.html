<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<!-- Mirrored from www.anatomie-varhan.cz/texty/varhany/anatomie/Mechanika_spojky.htm by HTTrack Website Copier/3.x [XR&CO'2014], Wed, 17 Jan 2024 08:17:38 GMT -->
<head>
<title>Mechanické spojky</title>
<meta http-equiv="Content-Type" content="text/html; charset=utf-8">
</head>

<body bgcolor="#FFCC99">
<h1 align="center"><font color="#9933FF">Mechanické spojky</font> </h1>
<table width="680" border="0" align="center">
  <tr>
    <td><div align="justify">
        <p>Každá klaviatura (myšleno jak manuálová, tak pedálová) je u varhan 
          spojena s konkrétní vzdušnicí (někdy s několika vzdušnicemi). Toto uspořádání 
          je nezáměnné a vyplývá z konstrukce nástroje. Varhaník, hrající na jedné 
          z klaviatur tak může používat jen ty hlasy, které jsou postaveny na 
          vzdušnici touto klávesnicí ovládané. Omezení z toho plynoucí se dá obejít 
          pomocí spojek. Spojky jsou zpravidla složité zařízení, sestavené z komponentů 
          typických pro daný typ traktury (mechanické, pneumatické, elektrické 
          či kombinované).<br>
          Mechanická traktura spojkového mechanismu je podobně jako mechanická 
          hrací či rejstříková traktura sestavena z různých druhů pák, abstraktů 
          atd. Spojení (sespojkování) klaviatur není ničím jiným, než připojením 
          další vzdušnice (odpovídající připojované klaviatuře) k vybrané klaviatuře. 
          Pokud si uvědomíme, že u mechanické traktury veškerou práci, která je 
          potřebná na otevření ventilu ve vzdušnici musí vykonat osoba hrající 
          na nástroj, pak připojením další vzdušnice určitě vzroste mnohdy (především 
          u větších nástrojů) velká síla potřebná ke stisku klávesy (pedálu). 
          Tento jev je patrný především při vzájemném spojení manuálů, při připojení 
          manuálů k pedálu není až tak nepříjemný (zvýšení nutné síly pro stisk 
          pedálu nohou většině varhaníku nedělá až takové problémy). <br>
          Ve varhanách se vyskytují mechanické spojky dvojího druhu. První - starší 
          z nich je charakteristická současným pohybem kláves ve všech spojených 
          manuálech. Je to dáno tím, že většina konstrukcí tohoto typu využívá 
          přímého mechanického spojení samotných kláves v hracím stole. Stisk 
          klávesy v jedné klaviatuře způsobí současný pohyb odpovídající klávesy 
          v připojené klaviatuře, čímž se uvedou do pohybu traktury obou klaviatur 
          (výsledek je stejný, jako by varhaník současně stiskl odpovídající klávesy 
          na obou klaviaturách). Toto uspořádání může způsobit určité problémy 
          při vícehlasé hře, kdy varhaník hraje každou rukou na jiném manuálu, 
          např. při použití spojky II/I ruka hrající na prvním manuálu způsobuje 
          automaticky promačkávání odpovídajících kláves v druhém manuálu, takže 
          ty mohou „utíkat“ pod prsty druhé ruky. Tento efekt se neobjevuje u 
          spojek druhého typu, u kterého se klávesy připojeného manuálu nepohybují, 
          neboť zde nejsou sespojkovány přímo klávesy, ale až některé z následujících 
          elementů traktury. Ztížení hry nutností ovládání spojených traktur více 
          vzdušnic najednou je ale v obou případech stejné.</p>
        <p>Podívejme se teď blíže na nejjednodušší konstrukci spojky tj. variantu 
          se současně pohyblivými klávesami. Spojení klaviatur se zde děje přímým 
          mechanickým spojením odpovídajících si kláves (je možné spojovat manuály 
          navzájem i pedál k manuálu).<br>
        </p>
      </div></td>
  </tr>
</table>
<table width="680" border="0" align="center">
  <tr>
    <td width="428"><div align="justify">Tento obrázek představuje háčkovou (zubovou) 
        spojku. Ke klávesám obou manuálů jsou připevněny háčky, které se v klidové 
        poloze pohybují těsně kolem sebe. Spojka se zapíná povysunutím horního 
        manuálu (MAN II) dopředu. Tím se háčky (jejich „zuby“) do sebe navzájem 
        zaklesnou a stisknutá klávesa spodního manuálu (MAN I) s sebou táhne i 
        klávesu (MAN II) nad sebou. Je zachována jednosměrnost spojky - hra na 
        horním manuálu nemá na spodní manuál vliv.</div></td>
    <td width="242" align="right" valign="top"> 
      <div align="right"><img src="obrazky/coupl1c.gif" alt="Zubová spojka." width="225" height="55" align="top"></div></td>
  </tr>
</table>
<p align="center"> 
  <img src="animace/coupl1.gif" height="250" />
</p>
<table width="680" border="0" align="center">
  <tr>
    <td><div align="justify">Na této animaci, doplněné o schématické znázornění 
        traktury a vzdušnic, je znázorněna hra na varhany při vypnuté spojce. 
        Manuály II a I jsou vůči sobě v takové poloze, že zuby háčků do sebe navzájem 
        nezapadají a každý z manuálů ovládá jen svou odpovídající vzdušnici (MAN 
        I ovládá vzdušnici I a MAN II vzdušnici II). Posunutím MAN II o několik 
        milimetrů dopředu (následující animace) dojde k zaklesnutí háčků do sebe 
        a k zapnutí spojky:</div></td>
  </tr>
</table>
<p align="center"> 
  <img src="animace/coupl1b.gif" height="250" />
</p>
<table width="680" border="0" align="center">
  <tr>
    <td height="333"> 
      <div align="justify">Sespojkované manuály pracují tak, že stisk klávesy 
        na MAN I způsobí automaticky stisk připojené klávesy i v MAN II, což rozpohybuje 
        obě připojené traktury a otevře ventily v obou vzdušnicích I a II současně. 
        Manuál II přesto dále pracuje samostatně tj. ovládá jen ventily ve své 
        vzdušnici II, spojka tedy opravdu pracuje jen jednosměrně. Spojení II/I 
        tedy není totéž, jako spojení I/II. Zde je znázorněno spojení II/I tedy 
        „stažení“ hlasů z druhého manuálu do prvního (z II do I), jinými slovy 
        - hlasy druhého (MAN II) teď znějí i na prvním (MAN I).<br>
        Spojku tohoto provedení nelze zapínat v okamžiku, kdy se hraje na spodním 
        (MAN I) manuále - zuby spojky by se na stisknutých klávesách nemohly do 
        sebe zaklesnout a po posunutí horního manuálu by bránily v návratu klávesy 
        (tón by zůstal znít), případně by během pohybu manuálu mohlo dojít k poškození 
        mechanismu spojky (vyhnutí či ulomení háčku). Pokud varhanní literatura 
        předpokládá zapnutí spojky, předepisuje většinou v příslušném místě generální 
        pauzu, během které se provedou příslušná nastavení. </div>
      <p align="justify">Jiným typem spojky působící přímo na klávesy je vahadlová 
        (špalíčková) spojka. Na následující ilustraci jsou znázorněny už jen klávesy 
        (jako dvouramenné páky) a mechanismus spojky bez navazující traktury a 
        vzdušnic.</p>
      </td>
  </tr>
</table>
<p align="center"><img src="obrazky/coupl2b.gif" alt="Špalíková spojka" width="404" height="119"></p>
<table width="680" border="0" align="center">
  <tr>
    <td><div align="justify">Mezi klávesami spojovaných manuálů se nacházejí malé 
        dřevěné špalíčky (vahadélka), upevněné pohyblivě ke společné liště, která 
        prochází napříč celou klávesnicí. Špalíčků je tolik, kolik je kláves a 
        každý je volně otočný kolem malé osičky. Celý tento mechanismus, tj. lišta 
        se špalíčky, se může pohybovat ve vodorovném směru. Na koncích kláves 
        spodního manuálu jsou připevněny speciálně tvarované klínky ze dřeva potaženého 
        kůží (kvůli snížení hlučnosti), na spodní straně kláves horního manuálu 
        jsou ve stejném místě ploché ocelové či bronzové pružiny, jejichž napětí 
        je možné doregulovat pomocí stavěcího šroubku. Je tak možné při sespojkování 
        doregulovat každý pár kláves samostatně. Funkci spojky objasňuje animace 
        níže:</div></td>
  </tr>
</table>
<p align="center"> 
  <img src="animace/coupl2.gif" height="150" />
</p>
<table width="680" border="0" align="center">
  <tr>
    <td><div align="justify">Přesunutí lišty s vahadélky doprava odpovídá zapnutí 
        spojky (pomocí jakého mechanismu v hracím stole k tomuto přesunu dojde 
        teď není podstatné). Po zapnutí spojky stisk klávesy ve spodním manuálu 
        (MAN I) způsobí pohyb připojeného horního (MAN II) a tím společnou akci 
        navazujících traktur obou manuálů současně. Jde opět o spojku II/I, první 
        manuál (MAN I) tedy ovládá současně i druhý (MAN II) při zachování samostatné 
        funkce druhého (MAN II) tj. horního manuálu. Spojka opět pracuje jako 
        jednosměrná. Její výhodou je (na rozdíl od předchozího provedení) možnost 
        zapínání i během hry na obou manuálech, spojkovému mechanismu během zapínání 
        i vypínání stisknutá klávesa nevadí. </div>
      <p align="justify">Dalším ze způsobů, jakým je možné realizovat spojku na 
        klávesách, je kolíčkové provedení. Mezi konci kláves dvou sousedních manuálů 
        je umístěna masivní dřevěná lišta (napříč po celé délce klávesnice), ve 
        které je vyfrézována drážka ve tvaru písmene C. Lišta je v místě každé 
        klávesy provrtána a do otvorů jsou vloženy krátké kulaté dřevěné kolíky. 
        Konce kolíků jsou okoženy a jsou na nich navléknuty kožené kroužky, které 
        vymezují jejich pohyb a brání jejich vypadnutí z lišty (na animaci nejsou 
        tyto kroužky pro jednoduchost znázorněny):</p></td>
  </tr>
</table>
<p align="center"> 
  <img src="animace/coupl3.gif" height="150" />
</p>
<table width="680" border="0" align="center">
  <tr>
    <td><div align="justify">Spojka se zapíná pootočením lišty s kolíčky o 90 
        stupňů, čímž se kolíčky dostanou do svislé polohy a vzpříčí se mezi koncem 
        spodní klávesy a plochou pružinou na spodní straně klávesy horní. Regulační 
        šroubek na pružině umožňuje nastavit její předpětí a seřídit tak šířku 
        štěrbiny, ve které se pohybují kolíčky (seřídit chod sespojkovaných kláves). 
        Pootočení lišty zpět do polohy, ve které jsou kolíčky vodorovně, odpovídá 
        vypnutí spojky. Tento typ spojky je opět možné zapínat i v případě, kdy 
        varhaník hraje na prvním manuálu, stisknutá klávesa mechanismu spojky 
        při zapínání i vypínání nevadí. </div>
      <p align="justify">Další konstrukce spojky využívá jednoramenné páky ke 
        spojení kláves manuálů, které jsou zde konstruovány rovněž jako jednoramenné 
        (více informací o použití pák naleznete v popisu <a href="Mechanika_komponent.html">komponentů</a> 
        mechanické traktury a dále v popisu spojek působících přímo na trakturu).<br>
        Mezi sousedními manuály se nachází lišta (trámek) s otočně připevněnými 
        jednoramennými pákami. Pák je na liště tolik, kolik je kláves. Lišta samotná 
        je pohyblivá o určitou vzdálenost ve svislém směru pomocí mechanismu ovládajícího 
        zapínání spojky:</p></td>
  </tr>
</table>
<p align="center"> 
  <img src="animace/coupl4.gif" height="150" />
</p>
<table width="680" border="0" align="center">
  <tr>
    <td><div align="justify">Horní poloha lišty s pákami odpovídá vypnuté spojce. 
        Jejím spuštěním dolů se sníží osy otáčení (bod opěry) pák a spojka se 
        zapne. Při stisku klávesy ve spodním manuálu (MAN I) se přes táhla a páku 
        stáhne i klávesa v horním (MAN II) a s ní se následně uvedou do pohybu 
        i obě traktury. Jedná se opět o spojení II/I, které označujeme jako „stažení“ 
        kláves druhého (MAN II) manuálu do prvního (MAN I). Spojka je jednosměrná, 
        hra na horním manuálu (MAN II) nemá na spodní vliv. Spojku této konstrukce 
        je možné libovolně zapínat či vypínat i během hry na spodním manuálu.<br>
        Prohlédneme-li si pozorně předchozí mechanismus spojky všimneme si, že 
        páka spojky funguje současně jako převod - její ramena nejsou stejně dlouhá. 
        Páka díky tomu stáhne horní klávesu sice větší silou, ale na menší dráze. 
        Ventil ve vzdušnici druhého manuálu (MAN II) se tak otevře méně, než u 
        spodního manuálu (MAN I). Aby nedošlo k rozladění tónu díky menšímu množství 
        vzduchu proudícího do píšťaly, musí být ventily konstrukčně upraveny tak, 
        aby i při menším otevření dodávaly dostatečný objem vzduchu (několikanásobně 
        předimenzovány). Výhodou tohoto uspořádání pak je příjemnější hra - při 
        připojení druhého manuálu se síla, potřebná k ovládání klávesy dolního 
        (MAN I) manuálu nezdvojnásobí - nepřičte se k ní celá síla, potřebná k 
        ovládání druhého manuálu ale jen síla, dělená převodovým poměrem spojkové 
        páky.<br>
        Na rozdíl od předchozích konstrukcí spojek, u kterých musely být spojované 
        klaviatury v bezprostřední blízkosti (sousedství) díky omezené velikosti 
        prvků realizujících spojení (háčky, kolíčky), lze konstrukci spojky s 
        pákou použít i u vzdálenějších klaviatur, tedy např. i mezi manuálem a 
        pedálem. Větší vzdálenost se překoná pomocí delšího abstraktu, jak je 
        patrné z následujícího vyobrazení:<br>
      </div></td>
  </tr>
</table>
<p align="center"> 
  <img src="animace/coupl6.gif" height="350" />
</p>
<hr>
<table width="680" border="0" align="center">
  <tr>
    <td><div align="justify">Všechny dosud popsané spojky pracovaly na principu 
        <strong>působení přímo na</strong> připojenou <strong>klávesu</strong> 
        - tedy element, který se nachází na samém začátku traktury. Spojky jsou 
        plně funkční, vyskytuje se ale u nich už dříve popsaný nepříjemný jev 
        „utíkání promačkávaných kláves“ při hře na oba manuály. Tuto nectnost 
        nemají spojky, jejichž mechanismus působí až dále v traktuře (myšleno 
        dále od vlastní klávesy) a jejichž některá možná řešení si popíšeme dále: 
      </div>
      <p align="justify">Díky působení spojky „hlouběji“ v traktuře se při hře 
        na sespojkované klaviatury pohybují jen klávesy té klaviatury, na kterou 
        se právě hraje, v připojené klaviatuře zůstanou klávesy nehybné. Správná 
        konstrukce takové spojky společně s příslušným vyvážením kláves přispívá 
        značně ke komfortu hry. Efekt zvýšení odporu na klávese díky připojení 
        dalšího manuálu ale vždy zůstane, i když jej lze pečlivým provedením mechanismu 
        a použitím převodů částečně snížit. U mechanické traktury jej ale z principu 
        nelze úplně eliminovat. </p></td>
  </tr>
</table>
<table width="680" border="0" align="center">
  <tr>
    <td width="388" align="left" valign="top"><img src="obrazky/coupl10.jpg" alt="Dřevěná spojková páka. Foto: katalog Laukhuff" width="381" height="104"></td>
    <td width="282"><div align="justify">V mechanismech spojek druhého typu (bez 
        propadání kláves) jsou využívány především páky různých druhů - jedno 
        i dvouramenné, se stejnými i různými délkami ramének, rovné i různě zakřivené, 
        vyrobené ze dřeva, kovu i z kombinovaných materiálů.</div></td>
  </tr>
</table>
<p align="center"><img src="obrazky/coupl9.jpg" alt="Kovové spojkové páky. Foto: katalog Laukhuff" width="456" height="126"></p>
<table width="680" border="0" align="center">
  <tr>
    <td width="363"><div align="justify">Každá klávesa, vlastně každý pár odpovídajících 
        si kláves je vybaven soustavou takových pák a dalších elementů v traktuře. 
        Na obrázku je příklad takové skupina pák, namontovaných na společné liště 
        (trámku). Pohybem této lišty zpravidla ve svislém směru se ramena pák 
        dostanou do kontaktu s dalšími elementy traktury (zarážkou na abstraktu 
        či další pákou) a umožní funkci spojky (její zapnutí). Funkci spojky s 
        jednou skupinou pák na společné liště objasňuje následující animace.</div></td>
    <td width="307" align="right" valign="top"><img src="obrazky/coupl8.jpg" alt="Skupiny spojkových pák na montážní liště. Foto:katalog Laukhuff" width="297" height="189"></td>
  </tr>
</table>
<table width="680" border="0" align="center">
  <tr>
    <td><div align="justify">První animace ukazuje na řezu klávesnicemi a jimi 
        ovládanými vzdušnicemi funkci varhan při vypnuté spojce. Stisk klávesy 
        na manuálech způsobí otevření ventilu v odpovídající vzdušnici nezávisle 
        na sobě. </div></td>
  </tr>
</table>
<p align="center"> 
  <img src="animace/coupl5.gif" height="250" />
</p>
<table width="680" border="0" align="center">
  <tr>
    <td><div align="justify">Horní manuál (MAN II) ovládá ventil ve vzdušnici 
        přes horní dvouramennou páku a abstrakt (pro zjednodušení je zde vynechána 
        hřídel, která bude v konkrétní konstrukci varhan určitě využita). Klávesa 
        prvního manuálu (MAN I) ovládá ventil vzdušnice I pomocí abstraktů a dvou 
        úhelníků (rovněž zde je pro zjednodušení vynechána hřídel). Současně konec 
        klávesy nadzvedá druhou dvouramennou páku, která se pohybuje volně (její 
        druhý konec se pohybuje po táhle od výše položené páky aniž by dosáhl 
        na zarážku na jeho konci). Manuály jsou tedy rozpojeny - každý ovládá 
        jen svou vzdušnici.<br>
      </div>
      </td>
  </tr>
</table>
<p align="center">
  <img src="animace/coupl5b.gif" height="250" />
</p>
<table width="680" border="0" align="center">
  <tr>
    <td><p align="justify">Zapnutí spojky se provede spuštěním rámu (lišty) s 
        pákami směrem dolů. Páka se opře o konec klávesy spodního manuálu (MAN 
        I) a druhým ramenem zůstane viset na zarážce na konci táhla od páky z 
        druhého manuálu (MAN II). Stisk klávesy spodního manuálu (MAN I) tak způsobí 
        synchronní pohyb obou pák a tím současné otevření ventilů v obou vzdušnicích, 
        samotná klávesa horního manuálu (MAN II) ale zůstane v klidu (za předpokladu, 
        že je správě vyvážená). Spojka je opět přísně jednosměrná (MAN II je připojen 
        k MAN I, ne obráceně). Budeme - li hrát na horním (MAN II) manuálu, na 
        spodní (MAN I) to nebude mít vliv.</p>
      <p align="justify">Spojka se tedy zapíná spuštěním rámu s pákami. Následující 
        animace ukazuje jedno z možných konstrukčních provedení ovládacího mechanismu. 
        Varhaník vytažením či zasunutím manubria na hracím stole ovládá svislý 
        pohyb rámu s pákami. S ohledem na docela velkou sílu, která je k ovládání 
        rámu nutná, je častější ovládání pomocí nožní páky - šlapky umístěné nad 
        prahem pedálu. V některých varhanách je mechanismus zdvojený a umožňuje 
        ovládání rukou i nohou dle potřeby (a zvyklostí) varhaníka.</p></td>
  </tr>
</table>
<p align="center"> 
  <img src="animace/coupl5a.gif" height="250" />
</p>
<table width="680" border="0" align="center">
  <tr>
    <td height="349"> 
      <div align="justify">
        <p>Ve všech dosud uvedených příkladech byla popsána funkce jedné spojky, 
          v reálných varhanách je spojek vystavěna obvykle celá řada. Možnosti 
          jejich současného použití jsou ale omezeny velikostí síly, kterou je 
          nutné vyvinout na sespojkované klávese pro otevření spojených ventilů. 
          Z tohoto důvodu varhanáři budují jen některé z možných spojek. U nástrojů 
          s více manuály se většinou spojují jen dvojice bezprostředně nad sebou 
          (IV/III, II/I) a vynechávají se spojky typu (IV/I, III/I). V opačném 
          případě by zvýšení odporu při zapnutí všech spojek (IV/I, III/I, II/I) 
          způsobilo hru na prvním manuále velmi obtížnou až nemožnou (existují 
          i výjimky - dobře promyšlená a precizně provedená traktura spojek s 
          převodovými pákami umožňuje i použití více spojek současně, toto provedení 
          ale vyžaduje i úpravy v konstrukci vzdušnic a ventilů viz. varhany u 
          sv. Ducha v Opavě). Spojky směrem do pedálu (I/P, II/P...) toto omezení 
          nemají, zvýšení odporu při ovládání pedálu je nevýznamné a většina varhaníků 
          jej ani nepostřehne.</p>
        <p>V souvislosti se spojkami je nutné se zmínit ještě o jednom speciálním 
          druhu spojky, a tou je tzv. „spojkový“, nebo taky zavěšený pedál. Jedná 
          se o trvalé spojení manuálu do pedálu - pedál tak stále ovládá příslušné 
          tóny v manuálu. Buduje se především v těch nejmenších varhanách a pozitivech, 
          u kterých pedál nemá vlastní hlasy (vzdušnici) a využívá tak jen hlasy 
          z manuálu. Jeho konstrukce je podrobně popsaná v kapitole o klaviaturách.</p>
      </div>
      </td>
  </tr>
</table>
<p align="center"><a href="animace/couplers.gif" target="_blank"><img src="obrazky/mech_spojky.jpg" width="400" height="340" border="1"></a></p>
<table width="680" border="0" align="center">
  <tr>
    <td><div align="justify"><br>
        Funkci spojek v praxi si můžete vyzkoušet na této interaktivní animaci 
        řezu varhanami s dvěmi manuály a pedálem a třemi spojkami (II/I, I/Ped, 
        I/Ped). Po zapnutí vybrané spojky (spojek) a „stisku“ klávesy či pedálu 
        (myší na červené šipce) můžete pozorovat otevírání příslušných ventilů 
        ve vzdušnicích. Animace se spustí po kliknutí na obrázek v samostatném 
        okně.</div></td>
  </tr>
</table>
<hr>
<p><font size="-2"><strong>Poznámka:</strong> Tato stránka je součástí <strong><a href="anatomie.html">Anatomie 
  varhan</a></strong> &reg;, &copy; <strong><a href="http://home.vsb.cz/petr.bernat">Ing. 
  Petr Bernat</a></strong>. Všechny animace <strong>&copy; <a href="http://www.organy.of.pl/" target="_blank">Konrad 
  Zacharski</a></strong></font></p>
<p>&nbsp;</p>
<p>&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
</body>

<!-- Mirrored from www.anatomie-varhan.cz/texty/varhany/anatomie/Mechanika_spojky.htm by HTTrack Website Copier/3.x [XR&CO'2014], Wed, 17 Jan 2024 08:17:59 GMT -->
</html>
