<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<!-- Mirrored from www.anatomie-varhan.cz/texty/varhany/anatomie/elektrika_spojky.htm by HTTrack Website Copier/3.x [XR&CO'2014], Wed, 17 Jan 2024 08:23:09 GMT -->
<head>
<title>Elektrické spojky</title>
<meta http-equiv="Content-Type" content="text/html; charset=utf-8">
</head>

<body bgcolor="#FFCC99">
<h1 align="center"><strong><font color="#9933FF">Elektrické spojky</font></strong></h1>
<table width="680" border="0" align="center">
  <tr> 
    <td><div align="justify"> 
        <p>Funkce spojek v <a href="elektrika.html">elektrické traktuře</a> je 
          stejná, jako u spojek mechanických či pneumatických. Spojky zajišťují 
          jednosměrné propojení klaviatur navzájem (např. II/I či I/P) nebo připojení 
          tónů či rejstříků v jiné poloze (superpojky a subspojky) či z jiného 
          stroje (transmise či extenze – viz popis v <a href="traktura.html#spojky">úvodní 
          kapitole o trakturách</a>). </p>
      </div>
      <div align="justify"> 
        <p><strong>Elektrické spojky</strong> se nepoužívají pouze u nástrojů 
          s elektrickou trakturou, najdeme je i u nástrojů s elektropneumatickou 
          trakturou či u nástrojů jinak čistě mechanických. U nových nástrojů 
          se elektrická spojka buduje z několika důvodů:</p>
      </div>
      <ul>
        <li> 
          <div align="justify"><strong>Nedostatečný prostor</strong> v hracím 
            stole – elektrická spojka zabírá méně místa než mechanický systém 
            a u stísněných konstrukcí je mnohdy jediným možným řešením.</div>
        </li>
        <li> 
          <div align="justify"><strong>Snížení ovládací síly</strong> – <a href="Mechanika_spojky.html">mechanické 
            spojky</a> mají jednu nectnost – hráč při propojení klaviatur ovládá 
            jednou klávesou dvě (či více) traktur současně, vzroste tím i ovládací 
            síla nutná ke stisku klávesy. Tu lze sice částečně eliminovat zvláštní 
            úpravou konstrukce traktury a ventilů, ne vždy je to však možné. Pak 
            je lepší spojku realizovat elektromechanicky (doplnit spojovanou klaviaturu 
            spínači a připojovanou trakturu elektromagnety).</div>
        </li>
      </ul>
      <div align="justify"> 
        <p>Dalším případem, kdy se setkáme s elektrickou spojkou u jiného typu 
          traktury jsou staré a rekonstruované nástroje. Tady jsou důvody pro 
          použití elektrické spojky následující:</p>
      </div>
      <ul>
        <li>
          <div align="justify"><strong>Doplnění spojky do nástroje, původně spojkou 
            nevybaveného.</strong> Především u starších a historických nástrojů 
            spojky chybí, jejich vybudování ve složité mechanické traktuře bylo 
            poměrně náročné a u nástrojů s kuželkovou vzdušnicí téměř nemožné 
            - ovládací síla na manuálech by jistě přesáhla únosnou mez. Elektrickou 
            spojku lze v současné době dobudovat prakticky do každého nástroje, 
            její konstrukční řešení navíc může být takové, že nebude vůbec měnit 
            původní konstrukci traktury (citlivý přístup především k památným 
            starým nástrojům, u nichž bychom neměli používat žádné nevratné zásahy 
            a zachovat vše pokud možno v původním stavu). Klávesy spojované klaviatury 
            se pouze vybaví dodatečnými spínači (elektromechanickými, elektromagnetickými 
            – např. jazýčkovými kontakty či optoelektronickými) a k některému 
            bodu traktury připojovaného stroje se mechanicky navážou akční členy 
            (např. raménka páčkových elektromagnetů). Obojí vyžaduje jen minimální 
            zásah do původních komponentů (přilepení magnetu či clonky na klávesy 
            a doplnění zarážky na abstrakt či očka pro drát u ventilu) a je snadno 
            v budoucnu odstranitelné či zaměnitelné za jiné řešení.</div>
        </li>
        <li>
          <div align="justify"><strong>Nahrazení nefunkční původní spojky</strong>. 
            Některé konstrukce mechanických a většina pneumatických spojek jsou 
            velmi citlivé na seřízení a po čase se stávají nespolehlivými. Pokud 
            se jedná o systém, u něhož je v současné době známá konstrukční vada 
            a i po mnohonásobné opravě a seřízení lze očekávat nespolehlivou funkci 
            a potřebu dalších častých oprav je lepší spojku nahradit elektrickou.</div>
        </li>
      </ul>
      <div align="justify"> 
        <p>Realizace spojek je (ve srovnání s mechanickou a především pneumatickou 
          trakturou) u elektrické traktury poměrně jednoduchá, spočívá v elektrickém 
          propojení obvodů traktur spojovaných tónů. Vlastní propojení se provede 
          sepnutím kontaktů spojkového aparátu. Konstrukce spojkového aparátu 
          může být elektromechanická (v podstatě mnohokontaktní elektromagnetické 
          relé - viz dále, počet párů kontaktů odpovídá počtu propojovaných tónů 
          tj. 30 až 32 u spojky do pedálu a 56 až 61 u spojek manuálů) nebo elektronická 
          (diodový či tranzistorový systém bez pohyblivých součástí). <br>
        </p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">Pro pochopení funkce spojek je nejnázornější jejich 
        provedení z čistě kontaktních prvků (bez polovodičových součástek či jiné 
        elektroniky). U nejjednodušší elektrické traktury klávesa spíná kontakt 
        a ten řídí tok elektrického proudu k akčnímu členu – elektromagnetu, který 
        otevírá tónový ventil:</div></td>
  </tr>
</table>
<p align="center"> 
  <img src="animace/elspojka_a1.gif" height="288" />
</p>
<table width="680" border="0" align="center">
  <tr>
    <td><div align="justify">Animace ukazuje oddělené obvody tónových traktur 
        u dvoumanuálového nástroje. Společný je pouze napájecí zdroj (symbolizovaný 
        schématickou značkou baterie). Stisk klávesy každého z manuálů způsobí 
        otevření příslušného ventilu v odpovídající vzdušnici. Doplňme teď schéma 
        zapojení traktury o spojku:</div></td>
  </tr>
</table>
<p align="center"> <img src="obrazky/elspojka.gif" alt="Součásti elektrické spojky II/I" width="610" height="260"></p>
<table width="680" border="0" align="center">
  <tr>
    <td><div align="justify">Na obrázku jsou zvýrazněny součásti, nutné pro realizaci 
        spojky <strong>II/I</strong>. U klávesy prvního manuálu přibude jeden 
        pár kontaktů (pro každou další funkci klávesy potřebujeme v kontaktním 
        provedení samostatný kontakt, každá další spojka tedy znamená další pár).Tento 
        kontakt je mechanicky svázaný s tónovým kontaktem (spíná současně, technické 
        řešení je popsáno v kapitole o <a href="elektrika_komponent.html">komponentech 
        elektrické traktury</a>). Spínač s označením <strong>Sp</strong> je kontakt 
        spojky, slouží k jejímu zapínání a vypínání a je samostatný pro každý 
        spojovaný tón (klávesu), jen tak může být zajištěno oddělení obvodů kláves 
        navzájem. U manuálu se tedy tento spínač opakuje 56 až 61 krát. Všechny 
        spojkové kontakty jsou ovládány současně řídicím prvkem spojky (např. 
        sklopkou s označením II/I). Přímé (např. mechanické) ovládání by vzhledem 
        k počtu kontaktních per bylo obtížné, použije se proto mezičlen – spojkový 
        aparát (v podstatě mnohopólové elektromagnetické relé). Jednu z jeho možných 
        konstrukcí ukazuje následující animace a skutečná provedení jsou zachycena 
        na fotografiích:</div></td>
  </tr>
</table>
<p align="center"> 
  <img src="animace/spojkovy_aparat.gif" height="200" />
</p>
<p align="center"><img src="obrazky/spojkove_aparaty.jpg" alt="Spojkové aparáty s páry pérových kontaktů v hracím stole. Stonava, Foto: BRT" width="600" height="450"></p>
<p align="center"><img src="obrazky/spojkove_aparaty2.jpg" alt="Spojkové aparáty s příčnými jehlovými kontakty. Beroun, Foto: BRT" width="600" height="319"></p>
<table width="680" border="0" align="center">
  <tr>
    <td><div align="justify">
        <p>Animace je zjednodušená, spojkový aparát je ve skutečnosti delší (párů 
          kontaktů je většinou 30, u pedálové spojky použijeme jeden aparát, u 
          manuálové spojky dvojici se společným ovládáním). Nevýhodou spojkového 
          relé je značná složitost, citlivost na seřízení kontaktů a náročná údržba 
          (čištění, výměna kontaktů…). Proto se u novějších systémů používá pro 
          oddělení obvodů diodové matice (polovodičová dioda propouští proud jen 
          jedním směrem, chová se tedy obdobně jako jednosměrný zpětný ventil 
          u pneumatiky) ve spojení s tranzistorovými spínači (tranzistor se chová 
          podobně jako kontakt relé, nemá ale žádné pohyblivé součástky):</p>
        <p align="center"><img src="obrazky/diodova_matice_spojky.jpg" alt="Diodová matice spojky. Brtnice, foto: BRT" width="300" height="226"></p>
        <p align="center">Diodová matice spojky (pro 30 tónů, spojky do pedálu).</p>
        <p>Následující animace ukazuje činnost spojky. Stisk klávesy v prvním 
          manuálu (<strong>MAN I</strong>) otevírá v závislosti na stavu spínače 
          <strong>Sp</strong> buďto jen ventil ve vzdušnici <strong>I</strong> 
          nebo oba ventily ve vzdušnicích <strong>I</strong> a <strong>II</strong> 
          současně:</p>
      </div></td>
  </tr>
</table>
<p align="center"> 
  <img src="animace/elspojka_a3.gif" height="298" />
</p>
<table width="680" border="0" align="center">
  <tr>
    <td><div align="justify"> 
        <p>Jednosměrnost spojky je zajištěna oddělením obvodů přidaným (druhým) 
          kontaktem u klávesy prvního manuálu <strong>MAN I</strong>. Bez ohledu 
          na polohu spínače <strong>Sp</strong> klávesa druhého manuálu <strong>MAN&nbsp;II 
          </strong>ovládá pouze ventil ve vzdušnici <strong>II</strong>, pokud 
          není klávesa v <strong>MAN I</strong> stisknuta, obvody jednotlivých 
          vzdušnic jsou navzájem izolovány rozpojeným kontaktem na klávese. Pro 
          každou spojku proto potřebujeme další kontakt, v případě, že by jejich 
          počet přesáhl únosnou mez (cca 8, napružení kontaktů ztěžuje chod klávesy, 
          obtížná je regulace současného spínání apod.), je výhodnější oddělení 
          obvodů pomocí polovodičových diod:</p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify"><img src="obrazky/spojka_kontakty_schema.gif" alt="Oddělení obvodů u klávesy pomocí kontaktů a diod." width="250" height="150" hspace="10" align="right">Na 
        obrázku je srovnání obou způsobů. Zatímco v kontaktním provedení klávesa 
        ovládá pětici kontaktů (jeden tónový - přímý a čtyři pro další funkce, 
        např. spojky, extenze apod.), stačí u zapojení s diodami kontakt jeden. 
        Diody propouštějí proud jen v jednom směru (zde zleva doprava - od klávesy 
        k dalším obvodům), pokud se na některý obvod přivede proud zprava, diodou 
        neprojde a k dalším obvodům se tak nedostane. </div></td>
  </tr>
</table>
<p align="left"><a name="unit"></a> </p>
<hr>
<table width="680" border="0" align="center">
  <tr>
    <td><div align="justify"> 
        <p>Samostatnou kapitolou mezi spojkami jsou multiplexní varhany (<a href="multiplex.html">UNIT 
          systém</a>). U těchto varhan se z praktických důvodů používá téměř výhradně 
          elektrická traktura, u níž je realizace spojek (extenzí a transmisí, 
          na nichž jsou v principu multiplexní varhany založeny) nejjednodušší. 
        </p>
        <p>Zapínání rejstříků se u UNIT varhan děje stejně, jako zapínání spojky 
          u varhan vystavěných. Každý ovladač rejstříku zapíná spojkové relé, 
          které má tolik kontaktů, kolik je kláves. Toto relé připojí klaviaturu 
          na příslušný úsek píšťalové řady (podle polohy zapnutého rejstříku). 
          Pro každý extenzovaný rejstřík potřebujeme z výše popsaného důvodu oddělení 
          obvodů samostatný kontakt na klávese, pokud je řad více než cca 8, je 
          lepší vložit ke klávesám tónové mezirelé (klávesa bude mít jen jeden 
          kontakt, který sepne proud do cívky mezirelé a to teprve spojí svazek 
          kontaktů).</p>
      </div></td>
  </tr>
</table>
<p align="center"><img src="obrazky/unit_schema.gif" alt="Zjednodušené schéma dvoumanuálového nástroje systému &quot;UNIT&quot;" width="680" height="520"></p>
<table width="680" border="0" align="center">
  <tr>
    <td><div align="justify">
        <p>Na obrázku je elektrické schéma části traktury &quot;UNIT&quot; - multiplexního 
          nástroje se dvěmi manuály a šesti rejstříky, které jsou extenzovány 
          ze dvou píšťalových řad - principálové a flétnové. Zobrazeny jsou pouze 
          tři klávesy v každé klaviatuře (velké <strong>C</strong>, malé <strong>c</strong> 
          a jednočárkované <strong>c'</strong>) a jim odpovídající část vedení, 
          kontaktů včetně elektromagnetů ve vzdušnici. </p>
        <p>První manuál ovládá celkem 5 rejstříků, každá klávesa má tedy pětici 
          kontaktů, u druhého manuálu je kontakt jen jeden. Relé pro spínání rejstříků 
          mají tolik kontaktů, kolik je kláves (v tomto případě 56, naznačeno 
          symbolicky ve schématu). Elektromagnety pro ovládání ventilů píšťal 
          jsou značeny značkou píšťalové řady (P pro principálovou a F pro flétnovou) 
          a pořadovým číslem píšťaly v řadě. </p>
        <p>Stiskneme-li klávesu velké C v prvním manuálu, v závislosti na zapnutém 
          rejstříku bude ovládat magnet pod píšťalou č. 1 (Principál 8'), č. 13 
          (Oktáva 4'), č. 19 (Kvinta 2 2/3') v principálové řadě a č. 1(Flétna 
          8') nebo č. 13 (Flétna 4') ve flétnové řadě. Ve schématu jsou dobře 
          vidět rejstříky, které jsou napojeny v jiné než základní poloze (oktávy 
          a kvinty), jsou to ty, u kterých je spoj mezi rejstříkovým relé a výstupní 
          svorkou hracího stolu veden šikmo, ne přímo.</p>
      </div></td>
  </tr>
</table>
<hr>
<table width="680" border="0" align="center">
  <tr>
    <td><div align="justify">U současných systémů elektrických traktur s klávesovým 
        kodérem v hracím stole (v podstatě zařízením na bázi počítače, který je 
        s akčními členy v nástroji propojen pomocí sběrnice tvořené tenkým kabelem, 
        optickým vláknem apod. viz <a href="elektrika.html">úvodní kapitola o elektrické 
        traktuře</a>) je realizace spojek záležitostí úpravy software kodéru (a 
        případně připojením ovládače příslušné spojky – vypínače, sklopky apod.). 
        Tato zdánlivá jednoduchost vede často ke snaze disponovat do nástroje 
        značný počet spojek (nejen klaviatur navzájem, ale také spojek v jiných 
        než základních polohách, spojek jen některých rejstříků apod.) s cílem 
        jednak „opticky“ zvýšit počet rejstříků, jednak vyhovět zákazníkovi (ve 
        smyslu mít co nejdokonalejší a nejsložitější nástroj při relativně nízkých 
        nákladech na další rejstříky). Využití takového množství spojek při hře 
        je často neúčelné až problematické, málokdy totiž vedou k vytvoření nové 
        barvy zvuku nástroje, spíše zvyšují hlasitost a zhutňují zvuk.</div></td>
  </tr>
</table>
<table width="680" border="0" align="center">
  <tr>
    <td><p>&nbsp;</p>
      <hr>
      <p align="justify">Na souvisejících stránkách jsou popsány <a href="elektrika_komponent.html"><strong>komponenty 
        elektrické traktury</strong></a>, <strong><a href="elektrika_ton.html">tónová 
        traktura</a></strong> a <strong><a href="elektrika_registr.html">rejstříková 
        traktura</a></strong>. Tématiku spojek rovněž popisují stránky o <strong><a href="Mechanika_spojky.html">mechanických 
        spojkách</a></strong> a <a href="pneumatika_spojky.html"><strong>pneumatických 
        spojkách</strong></a>.</p></td>
  </tr>
</table>
<p>&nbsp;</p>
<hr>
<p><font size="-2"><strong>Poznámka:</strong> Tato stránka je součástí <strong><a href="anatomie.html">Anatomie 
  varhan</a></strong> &reg;, &copy; <strong><a href="http://home.vsb.cz/petr.bernat">Ing. 
  Petr Bernat</a></strong>, Animace <strong>&copy; <a href="http://home.vsb.cz/petr.bernat">Ing. 
  Petr Bernat</a></strong></font></p>
<p align="center">&nbsp;</p>
</body>

<!-- Mirrored from www.anatomie-varhan.cz/texty/varhany/anatomie/elektrika_spojky.htm by HTTrack Website Copier/3.x [XR&CO'2014], Wed, 17 Jan 2024 08:23:27 GMT -->
</html>
