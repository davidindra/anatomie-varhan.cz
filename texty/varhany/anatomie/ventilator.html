<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<!-- Mirrored from www.anatomie-varhan.cz/texty/varhany/anatomie/ventilator.htm by HTTrack Website Copier/3.x [XR&CO'2014], Wed, 17 Jan 2024 08:27:15 GMT -->
<head>
<title>Elektrický ventilátor</title>
<meta http-equiv="Content-Type" content="text/html; charset=utf-8">
</head>

<body bgcolor="#FFCC99">
<h1 align="center"><strong><font color="#9933FF">Elektrický ventilátor</font></strong></h1>
<table width="680" border="0" align="center">
  <tr>
    <td><div align="justify"> 
        <p><strong>Elektrický ventilátor</strong> je zařízení, sloužící ke stlačování 
          vzduchu a jeho čerpání do zásobníku, ze kterého jsou pak napájeny všechny 
          spotřebiče vzduchu ve varhanách. V principu nahrazuje funkci čerpacího 
          měchu a kalkanta (jeho obsluhy) současně. Ventilátor je soudobým varhanářstvím 
          používán jak u nových nástrojů, tak i při modernizaci nástrojů historických. 
          V obou případech se dále používají i čerpací měchy (u historických nástrojů 
          se zachovávají původní, u nových se často používá čerpací měch se zásobníkem 
          – dvojitý měch- jako hlavní zásobník vzduchu). Čerpací měch pak lze 
          použít jako havarijní zdroj stlačeného vzduchu v případě poruchy ventilátoru 
          nebo výpadku elektrické napájecí sítě, u historických nástrojů se používá 
          čerpací měch i v případě, chceme-li provozovat hudbu v autentických 
          (historických) podmínkách.</p>
        <p>I při použití ventilátoru se ve varhanách neobejdeme bez měchu, sám 
          ventilátor není schopen dodat potřebné množství vzduchu o stálém tlaku 
          v celém rozsahu možných odběrů (množství spotřebovaného vzduchu kolísá 
          podle počtu zapnutých rejstříků a hrajících píšťal v tom kterém okamžiku, 
          pohybuje se tak od nuly v pauze hry až po maximum při akordické hře 
          v plénu či tutti). Tlak musí být velmi stabilní, jinak se nástroj rozlaďuje 
          a kolísání tlaku má vliv i na intonaci. Žádný způsob regulace tlaku 
          přímo na ventilátoru (např. regulace otáček či škrcení sacího nebo výtlačného 
          otvoru) není pro tento účel dostatečně vhodný, neboť není schopen zajistit 
          jeho stabilizaci za všech okolností s dostatečnou rychlostí. Tlak vzduchu, 
          dodávaného ventilátorem je navíc proměnný a závislý na velikosti odběru 
          (při nízkém odběru stoupá, při vysokém naopak klesá). U použitého měchu 
          je v tomto případě nutná jen funkce rezervoáru – zásobníku (tuto funkci 
          plní např. horní část čerpacího měchu se zásobníkem, samotný čerpací 
          měch je pro akumulační funkci nepotřebný). Nové nástroje (a především 
          větší) proto používají přímé spojení ventilátoru se samostatným zásobníkem 
          (bez čerpacího měchu). Ten je tvořen nejčastěji vodorovným nebo plovákovým 
          měchem.</p>
        <p>Základem ventilátoru je <strong>oběžné kolo</strong> s lopatkami, otáčející 
          se uvnitř komory - <strong>spirální skříně</strong>, která jej těsně 
          obklopuje. Oběžné kolo je roztáčeno elektromotorem. Vnější vzhled ventilátoru 
          přibližuje následující fotografie z katalogu:</p>
        </div></td>
  </tr>
</table>
<p align="center"><img src="obrazky/dmuch2.gif" alt="Ventilátor se svislým rotorem. Foto: katalog Laukhuff." width="398" height="175"></p>
<table width="680" border="0" align="center">
  <tr>
    <td><div align="justify">
        <p>Jedná se o ventilátor se svislou osou, který není vybaven žádnými dodatečnými 
          prvky (např. filtry na vstupu či klapkou na výstupu). Rotor ventilátoru 
          (oběžné kolo) je nasazen na hřídeli poháněcího motoru a je tvořen dvojicí 
          kotoučů, mezi kterými jsou po obvodu připevněny lopatky:</p>
        <p><img src="obrazky/dmuch1.jpg" alt="Rotor ventilátoru. Foto: katalog Laukhuff." width="254" height="92" hspace="10" align="right">Těch 
          je zpravidla několik desítek a jejich tvar a úhel naklopení vůči ose 
          otáčení určuje základní vlastnosti ventilátoru, především účinnost a 
          hlučnost. Ventilátory tohoto typu pracují na odstředivém principu – 
          roztočením vzduchu uvnitř komory rotoru dojde k jeho vytlačování díky 
          působení odstředivé síly na částice vzduchu. U středu oběžného kola 
          se tak vzduch zředí a po obvodu stlačí. Spirální komora, ve které se 
          rotor otáčí je vytvarována tak, že umožňuje přivádět ke středu rotoru 
          sacím otvorem vzduch z okolí a stlačený vzduch z obvodu kola vytlačit 
          do výstupního – výfukového otvoru (do zásobníku a dále ke spotřebičům…). 
          Její tvar by se měl co nejvíce blížit logaritmické spirále. Vstupní 
          (sací) otvor je většinou opatřen filtrem, který čistí nasávaný vzduch 
          od prachových částic a současně částečně tlumí hluk. </p>
        <p><img src="obrazky/dmuch3.gif" alt="Ventilátor s vodorovnou osou. Foto: katalog Laukhuff." width="359" height="168" hspace="10" align="right">Časté 
          je i provedení ventilátoru s vodorovnou osou, na obrázku je vidět i 
          savku – skříňku či kapsu, nasazenou na sací otvor a opatřenou filtrem. 
        </p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">Rotor musí být velmi důkladně vyvážen (každá nevývaha 
        by při otáčení byla zdrojem vibrací, které by se přenášely do okolních 
        konstrukcí a způsobovaly by hluk, navíc by vznikající cyklické síly zbytečně 
        zvyšovaly opotřebení ložisek motoru a snižovaly spolehlivost ventilátoru). 
        Jako motor se používá nejčastěji asynchronní třífázový elektromotor s 
        klecovým rotorem. Jeho elektrické parametry se přizpůsobují síti v místě 
        použití, často se musí doplnit o stupňové spouštění (přepínání hvězda 
        – trojúhelník nebo Soft-Startér) tam, kde je síť příliš měkká (rozběh 
        většího ventilátoru trvá i deset sekund, během kterých motor odebírá až 
        šestinásobek proudu a síť by mohla být neúměrně přetížená). Konstrukce 
        motoru je mírně odlišná od motorů pro běžné použití z důvodu minimalizace 
        hluku a vibrací (větší zešikmení drážek a jiné rozložení vinutí pro omezení 
        prostorových harmonických elektromagnetického pole, kluzná ložiska…). 
        Technologie výroby je poměrně náročná na přesnost a zvládá ji v současnosti 
        jen několik málo firem, které dodávají ventilátory pro všechny varhany 
        (Ventola, Ventus, u nás dříve Rieger). V jejich katalozích najdeme množství 
        konstrukčních provedení ventilátorů se svislou i vodorovnou osou, které 
        jsou pak dodávány v několika ucelených výkonových řadách, lišících se 
        množstvím dodávaného vzduchu a jeho tlakem:</div></td>
  </tr>
</table>
<p align="center"><img src="obrazky/dmuch4.jpg" alt="Různá provedení a velikosti ventilátorů. Foto: katalog Laukhuff." width="469" height="238"></p>
<table width="680" border="0" align="center">
  <tr>
    <td><div align="justify">
        <p>Tvar spirální skříně ventilátoru se může lišit i díky různému umístění 
          výstupního (výfukového) otvoru:</p>
        <p><img src="obrazky/dmuch10.gif" alt="Varianty umístění výstupního otvoru ventilátoru. Foto: katalog Laukhuff." width="250" height="266" hspace="10" align="left">Různé 
          tvarové varianty ventilátoru téhož typu a parametrů jsou výrobci nabízeny 
          především z důvodu snazšího použití ve varhanách z pohledu přizpůsobení 
          prostorového a konstrukčního uspořádání navazujících součástí vzduchového 
          hospodářství v podmínkách konkrétního nástroje. Proto je nabídka provedení 
          ventilátorů velmi široká. Rozdíly nejsou jen v konstrukci a výkonu (tlak 
          a průtok), vybrat lze i způsob napájení (jednofázový či třífázový elektromotor) 
          a úroveň hluku (menší u dražších ventilátorů, které budou zabudovány 
          přímo do nástroje či v poslechovém prostoru, větší pro levnější ventilátory 
          v oddělené kalkovně). </p>
        <p><strong>Hluk</strong> ventilátoru má dvojí původ - <strong>mechanický</strong>, 
          vznikajicí od vibrujících součástí ventilátoru (např. vlivem nevyvážených 
          rotujících hmot, rezonujících částí krytu apod.) a <strong>aerodynamický</strong>, 
          vznikající při proudění vzduchu uvnitř konstrukce ventilátoru a jeho 
          příslušenství. Aerodynamický hluk lze snížit jen vhodným návrhem tvaru 
          všech součástí (především oběžného kola (lopatek) a spirální skříně. 
          I u dobře navrženého ventilátoru lze ale např. nevhodně tvarovanými 
          kanály pro přívod či odvod vzduchu vyvolat rezonanční poměry, ve kterých 
          i drobné změny tlaku a turbulence při proudění mohou vést k rozkmitání 
          vduchových hmot a zvýšení hlučnosti vzduchové soustavy. Úroveň mechanického 
          hluku je závislá na přesnosti a preciznosti výroby jednotlivých součástí, 
          vyvážení rotujících částí a taky na úrovni obsluhy (údržby - např. nevhodné 
          mazání může být příčinou zvýšeného opotřebení ložisek a zvýšení hluku 
          stejně jako nevhodná montáž, při které se do ventilátoru přenášejí cizí 
          síly, které jej deformují - např. těžký výtlačný kanál apod.). Hluk 
          ventilátoru je limitujícím faktorem pro jeho použití v hudebním nástroji, 
          často se proto ventilátory kromě výše uvedených konstrukčních úprav 
          opatřují ještě protihlukovým krytem nebo se zavírají do odhlučněné skříňky:</p>
      </div></td>
  </tr>
</table>
<p align="center"><img src="obrazky/dmuch9.jpg" alt="Protihlukový kryt ventilátoru. Foto: katalog Laukhuff." width="450" height="210"></p>
<table width="680" border="0" align="center">
  <tr>
    <td><div align="justify">
        <p>Uzavření ventilátoru do skříňky na jedné straně snižuje hluk, na druhé 
          straně mírně zhoršuje parametry dodávaného vzduchu (snižuje o několik 
          málo stupňů jeho tlak a mírně, díky zahřívání vzduchu ve skříňce od 
          elektromotoru, zvyšuje jeho teplotu). </p>
        <p>V našich krajích se nejčastěji setkáte s varhanami, které byly elektrickým 
          ventilátorem opatřeny dodatečně při elektrifikaci příslušné obce (nejčastěji 
          ve čtyřicátých až padesátých letech minulého století). Výrobcem ventilátorů 
          byla krnovská firma Rieger, která je zpravidla stavěla v blízkosti nástroje 
          do odhlučňovací dřevěné skříňky, jejíž vzhled zachycuje následující 
          fotografie:</p>
      </div></td>
  </tr>
</table>
<table width="680" border="0" align="center">
  <tr>
    <td><div align="center"><img src="obrazky/ventilator_janovice_skrin.jpg" alt="Odhlučňovací kryt ventilátoru Rieger. Janovice, 1942. Foto: BRT" width="400" height="299"></div></td>
  </tr>
</table>
<table width="680" border="0" align="center">
  <tr>
    <td><div align="justify">Vnitřní uspořádání je patrné z další fotografie. 
        Ventilátor má vodorovnou osu a otevřenou sací kapsu na vstupním otvoru, 
        filtry vstupního vzduchu jsou textilní a jsou zabudovány přímo do sacích 
        otvorů ve dvířkách skříňky:</div></td>
  </tr>
</table>
<table width="680" border="0" align="center">
  <tr>
    <td><div align="center"><img src="obrazky/ventilator_janovice.jpg" alt="Ventilátor Rieger. Foto: BRT" width="400" height="299"></div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p><a href="obrazky/rieger.pdf" target="_blank"><img src="obrazky/rieger_navod.jpg" alt="Návod k obsluze Riegrova čerpadla vzduchu. (1942). Po kliknutí faksimile ve formátu pdf." width="300" height="236" hspace="10" border="1" align="left"></a></p>
        <p>Součástí instalace ventilátoru byl i tento obsáhlý návod k obsluze 
          a údržbě (po kliknutí jeho faksimile ve formátu <a href="obrazky/rieger.pdf" target="_blank">*.pdf</a>, 
          tady pak jeho <a href="obrazky/Rieger_navod.html" target="_blank">textová 
          verze</a>).</p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">Ventilátor je ke skříňce připevněn přes pružné silentbloky 
        (zpravidla gumové podušky či hranolky, které pohlcují vibrace a zabraňují 
        jejich přenesení do skříňky) a výtlačný kanál je připojen pomocí pružného 
        rukávu, který obdobně brání přenosu vibrací na vzduchovod a dále do konstrukce 
        varhan:</div></td>
  </tr>
</table>
<table width="680" border="0" align="center">
  <tr>
    <td><div align="center"><img src="obrazky/dmuch7.jpg" alt="Pružný rukáv pro vzduchovod kruhového průřezu. Foto: Katalog Laukhuff." width="190" height="173">&nbsp;&nbsp;&nbsp;&nbsp;&nbsp;<img src="obrazky/dmuch8.jpg" alt="Pružný rukáv pro vzduchovod pravoúhlého průřezu. Foto: katalog Laukhuff." width="201" height="173"></div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p><img src="obrazky/ventilator.jpg" alt="Ventilátor v oddělené místnosti se samostatným přívodem vzduchu od varhan. Foto: BRT" width="310" height="312" hspace="10" align="left">Pokud 
          je ventilátor umístěn v samostatné místnosti (z důvodu minimalizace 
          hluku nebo proto, že pro něj u nástroje či v nástroji není místo), sání 
          vzduchu by mělo být provedeno zpětným vzduchovodem ze skříně varhan. 
          Jen tak je zajištěno, že nástroj nebude rozlaďován vzduchem s jinou 
          teplotou a vlhkostí.</p>
        <p>Na fotografii je ventilátor (opět firmy Rieger), připojený ke vzduchovodům, 
          tvořeným pružnými hadicemi. </p>
      </div></td>
  </tr>
</table>
<hr>
<table width="680" border="0" align="center">
  <tr>
    <td><div align="justify">
        <p>Stejně jako při spojení <a href="mech2.html#zasobnik_mech">čerpací měch 
          – zásobník</a> i při spojení ventilátor – zásobník se při hře objevuje 
          další technický problém – silně proměnná spotřeba vzduchu. Kalkant na 
          proměnnou spotřebu reagoval rychlejším či pomalejším čerpáním tak, aby 
          udržel v měchu zásobu vzduchu v určitých mezích. Stejnou funkci, tj. 
          udržení téměř konstantní zásoby vzduchu v měchu během hry zajišťuje 
          u varhan s ventilátorem zařízení, plnící funkci regulátoru průtoku vzduchu 
          z ventilátoru do měchu – <strong>regulační záklopka</strong>.</p>
        <p>Pokud bychom spojili ventilátor s měchem přímo, situace by byla podobná 
          té, která již byla popsána v kapitole o <a href="mech2.html#zasobnik_mech">čerpacím 
          měchu se zásobníkem</a>. Ventilátor čerpá vzduch do zásobníku, ten se 
          postupně naplňuje. Výkon ventilátoru musí být zvolen tak, aby byl schopen 
          zajistit dostatek vzduchu při akordické hře v plénu či tutti. Pokud 
          se hraje jen na sólový rejstřík nebo je při hře pauza, přebytek vzduchu 
          zásobní měch rychle přeplní. Pojistný ventil ve víku měchu se otevře, 
          přebytečný vzduch volně uniká do okolí a jeho další čerpání je v tuto 
          chvíli zbytečné. Tento stav je nežádoucí – pojistný ventil plní jen 
          funkci pojistky proti roztržení měchu přebytkem vzduchu, vzduch unikající 
          přes jeho malý otvor způsobuje značný hluk a tlak uvnitř měchu a tím 
          i v celé soustavě kolísá (mírně stoupá nad normální pracovní hodnotu). 
          Bylo by sice možné v tuto chvíli přestat čerpat vzduch tak, jak to dělá 
          při manuálním plnění kalkant tj vypnout ventilátor ještě před přeplněním 
          měchu a opět jej zapnout, když poklesne zásoba vzduchu pod určitou mez, 
          v praxi je ale tento způsob regulace nepoužitelný. Setrvačnost ventilátoru 
          by měla za následek příliš pomalou reakci na změny odběru a navíc neustálé 
          zapínání a vypínání by silně zkracovalo jeho životnost a bylo by zdrojem 
          dalšího hluku. Proto se regulační člen vkládá přímo do cesty vzduchu 
          z ventilátoru do zásobníku a má podobu regulační skříňky (regulační 
          záklopky). Pracuje na principu škrcení (zmenšování průřezu výstupního 
          kanálu ventilátoru pomocí clony, zásuvky - šoupátka, žaluzií či roletky). 
          Spojení ventilátoru, pružného rukávu, regulačního ventilu a zásobníkového 
          měchu ukazuje následující obrázek. Čárkovanou čarou je znázorněna vazba 
          regulátoru s víkem měchu, otevírání či přivírání škrtícího ventilu je 
          odvozeno právě od pohybu tohoto víka:</p>
      </div></td>
  </tr>
</table>
<p align="center"><img src="obrazky/dmuch12.gif" alt="Spojení ventilátoru se zásobníkovým měchem." width="473" height="160"></p>
<table width="680" border="0" align="center">
  <tr>
    <td><div align="justify">
        <p>Na tomto i následujících obrazcích je ve funkci zásobníku použit <a href="mech2.html#zasobnik_mech">zásobníkový 
          měch</a> (dvojice vodorovných měchů nad sebou), v praxi se často setkáme 
          i s měchem <a href="mech2.html#plovak_mech">plovákového</a> typu.</p>
        <p>Regulační ventil se vyskytuje v několika konstrukčních variantách, 
          princip funkce je ale vždy obdobný:</p>
      </div></td>
  </tr>
</table>
<p align="center"><img src="obrazky/dmuch15.gif" alt="Regulační ventil se zásuvkou. Soustava napájení měchu v řezu." width="441" height="193"></p>
<table width="680" border="0" align="center">
  <tr>
    <td><div align="justify">
        <p>Nejjednodušší řešení představuje škrtící klapka v provedení s kovovou 
          či dřevěnou zásuvkou (obdoba tabulového hradítka). Zásuvka se pohybuje 
          ve svislém směru uvnitř tvarově upravené komory, vytvořené na vzduchovodu. 
          O pohyb se stará drát, procházející těsně otvorem v horním víku regulační 
          skříňky, který je spojený s víkem měchu. Na předchozím obrázku je řez 
          touto soustavou s prázdným měchem (víko měchu v dolní poloze). Zásuvka 
          je spuštěna do dolní polohy a průchodu vzduchu regulační skříňkou nic 
          nebrání.</p>
        <p> 
          <object classid="clsid:D27CDB6E-AE6D-11cf-96B8-444553540000" codebase="http://download.macromedia.com/pub/shockwave/cabs/flash/swflash.cab#version=6,0,29,0" width="354" height="264" hspace="10" align="right">
            <param name="movie" value="animace/dmuch14.swf">
            <param name="quality" value="high">
            <embed src="animace/dmuch14.swf" width="354" height="264" hspace="10" align="right" quality="high" pluginspage="http://www.macromedia.com/go/getflashplayer" type="application/x-shockwave-flash"></embed></object>
          Po zapnutí ventilátoru bude proudit vzduch vzduchovodem do měchu. V 
          měchu stoupne tlak až k hodnotě, při které překoná tíhu závaží na víku 
          měchu a začne jej zvedat, měch se bude plnit vzduchem. Současně s víkem 
          měchu se přes tahací drát začne zvedat i zásuvka v regulátoru a postupně 
          zmenšovat průřez kanálu pro proudění vzduchu z ventilátoru do měchu. 
          V konečném důsledku se měch naplní tak, že víko v horní poloze regulační 
          ventil zcela uzavře. Přestože ventilátor pracuje dále, vzduch do měchu 
          proudit nemůže (přívod je zcela „zaškrcen“).</p>
        <p>Budeme-li vzduch z měchu odebírat, po čase dojde k poklesu jeho víka 
          a škrtící ventil se opět pootevře, vzniklým otvorem může do měchu proudit 
          vzduch a doplnit jeho množství o odebranou část. V ideálním případě 
          se během hry na nástroj pohybuje víko měchu jen v malých mezích a regulační 
          ventil je částečně pootevřen tak, že množství vzduchu, dodávaného přes 
          takto vzniklý otvor právě nahrazuje v měchu vzduch, který je hrou spotřebováván. 
          Při větší spotřebě (hra s více rejstříky nebo na plný stroj) se regulační 
          ventil otevře více, při malé zase méně nebo se na čas úplně uzavře. 
          Po celou dobu měch udržuje určitou zásobu vzduchu a co je důležité – 
          jeho tlak je konstantní a na otevření regulační záklopky nezávislý. 
          Propojení víka měchu s klapkou přes drát funguje jako zpětná vazba v 
          regulované soustavě.</p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">Pro jednoduchost byl na předchozím obrázku vynechán 
        ještě jeden element v cestě vzduchu z ventilátoru do měchu, a tím je zpětný 
        ventil (záklopka). Tento ventil je nutný v případě, je-li měch vybaven 
        také čerpacím měchem a jeho umístění je patrné z následujících ilustrací:</div></td>
  </tr>
</table>
<p align="center"><img src="obrazky/dmuch13.gif" alt="Zpětný ventil za regulační záklopkou." width="456" height="222"></p>
<table width="680" border="0" align="center">
  <tr>
    <td><div align="justify">Zpětný ventil je umístěn hned za regulační záklopku 
        a umožňuje průchod vzduchu jen ve směru od ventilátoru do měchu. Brání 
        jednak úniku vzduchu z měchu po vypnutí ventilátoru přes ventilátor, jednak 
        umožňuje plnit zásobník manuálně pomocí čerpacího měchu kalkováním bez 
        nutnosti dalších úkonů. Pokud by tento ventil neexistoval, vzduch by při 
        manuálním čerpání z měchu unikal přes stojící ventilátor. Ventil není 
        nezbytný u varhan bez čerpacích měchů, často se však používá i proto, 
        aby zabránil působení zpětného tlaku na regulační ventil po vypnutí ventilátoru.</div></td>
  </tr>
</table>
<hr>
<table width="680" border="0" align="center">
  <tr>
    <td><div align="justify">
        <p>Jiná, často používaná konstrukce regulačního ventilu, využívá k přivírání 
          otvoru pro průchod vzduchu<strong> roletku</strong> (plát kůže, koženky 
          či obdobného měkkého pružného materiálu), navinutou na válečku. </p>
        <p><img src="obrazky/dmuch18.gif" alt="Regulační záklopka s roletkou v řezu." width="287" height="257" hspace="10" align="right">Svislý 
          pohyb válečku způsobuje její rozvinutí či svinutí na mřížku, přes kterou 
          proudí vzduch. Mřížka (svislá žebra) slouží pro měkkou roletku jako 
          opora, vzhledem k dost velkému průřezu kanálu pro přívod vzduchu od 
          ventilátoru do měchu by se jinak tlakem vzduchu prohýbala a netěsnila 
          by). Na krajích válečku s roletkou jsou vysoustruženy drážky, ve kterých 
          jsou navinuty šňůry, na nichž je váleček zavěšen v komoře regulačního 
          ventilu. Směr návinu roletky a šňůr je opačný, odvíjí-li se šňůra z 
          válečku, roleta se navíjí a naopak. Šňůry procházejí těsně dvojicí otvorů 
          v horním víku regulátoru a jsou zavěšeny na společné liště (vahadlu). 
          Tato lišta je spojena lankem, procházejícím přes jednu či dvě kladky, 
          s horním víkem měchu. Kladky slouží jednak k vedení lanka, jednak k 
          obracení směru pohybu (při zvedání víka měchu roletka klesá a naopak):</p>
      </div></td>
  </tr>
</table>
<p align="center"><img src="obrazky/dmuch17.gif" alt="Propojení regulačního ventilu se zásobníkem a horním víkem měchu." width="368" height="319"></p>
<table width="680" border="0" align="center">
  <tr>
    <td><div align="justify">
        <p>Regulační funkce roletkového ventilu je obdobná, jako u ventilu se 
          zásuvkou. Zvedající se víko měchu způsobí spouštění vahadla se šňůrkami, 
          ty se navíjejí na váleček, který klesá v komoře ventilu a rozvíjí roletku 
          na povrch mřížky, čímž ji postupně uzavírá. Přes zmenšený průřez se 
          do měchu dostává z ventilátoru menší množství vzduchu. </p>
        <p> 
          <object classid="clsid:D27CDB6E-AE6D-11cf-96B8-444553540000" codebase="http://download.macromedia.com/pub/shockwave/cabs/flash/swflash.cab#version=6,0,29,0" width="283" height="390" hspace="10" align="right">
            <param name="movie" value="animace/dmuch16.swf">
            <param name="quality" value="high">
            <embed src="animace/dmuch16.swf" width="283" height="390" hspace="10" align="right" quality="high" pluginspage="http://www.macromedia.com/go/getflashplayer" type="application/x-shockwave-flash"></embed></object>
          Pokud odběr stoupne a víko měchu opět poklesne, šňůry se z válečku odvinou, 
          roleta naopak navine a otvor pro vzduch zvětší. </p>
        <p>Po čase opět dojde k rovnováze mezi polohou víka měchu (otevřením ventilu) 
          a množstvím vzduchu, procházejícím přes celý systém (ventilátor – regulátor 
          – měch – spotřeba). Stejně jako u regulačního ventilu se zásuvkou i 
          zde vystupuje zpětná vazba, tvořená mechanickým propojením víka měchu 
          s válečkem roletky. Zajišťuje dodržení závislosti velikosti plnícího 
          otvoru a množství vzduchu v zásobníku - čím je zásobník plnější, tím 
          je otvor pro jeho další plnění menší (až nulový) a naopak.</p>
        <p>Obdobně jako v předchozím případě i u roletkového ventilu je nutný 
          další zpětný ventil, který bude bránit úniku vzduchu z měchu přes vypnutý 
          ventilátor. Tento ventil umožní nejen manuální plnění zásobníku čerpacím 
          měchem ale rovněž chrání roletku regulátoru před deformací (případně 
          poškozením) zpětným tlakem.</p>
      </div></td>
  </tr>
</table>
<p align="center"><img src="obrazky/dmuch19.gif" alt="Zpětný ventil v systému za regulačním ventilem s roletkou." width="316" height="283"></p>
<table width="680" border="0" align="center">
  <tr>
    <td><div align="justify">Konstrukce regulačního ventilu s roletkou je, jak 
        je patrné z popisu i animací, složitější, než konstrukce s pohyblivou 
        clonou či zásuvkou, výhodou jsou však podstatně menší rozměry, potřebné 
        pro zabudování na vzduchovod. Příklady konkrétního vzhledu regulační skříňky 
        ukazují následující fotografie:</div></td>
  </tr>
</table>
<table width="680" border="0" align="center">
  <tr>
    <td><div align="center">
        <p><img src="obrazky/dmuch5.jpg" alt="Regulační skříňka s roletkou. Foto: katalog Laukhuff." width="205" height="248">&nbsp;&nbsp;&nbsp;&nbsp;&nbsp;<img src="obrazky/dmuch6.jpg" alt="Regulační skříňka s roletkou. Foto: katalog  Laukhuff." width="212" height="248"></p>
        <p>&nbsp;</p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p><img src="obrazky/dmuch21.jpg" alt="Regulační záklopka s roletkou ve varhanách. Foto: BRT" width="222" height="300" hspace="10" align="left">Tato 
          fotografie ukazuje pohled do vstupního otvoru regulační záklopky s roletkou. 
          Vzduchovod od ventilátoru je odmontován, váleček s roletkou je spuštěn 
          do přibližně střední polohy. Roletka je v tomto případě vyrobena z pogumované 
          tkaniny (jedná strana bílá, druhá černá). Za mřížkou je zpětná klapka 
          ze stejného materiálu, která v klidu zakrývá otvor do zásobníku.</p>
        <p>Těsnost připojení kanálu vzduchovodu zajišťuje kožené těsnění (bílé 
          pásky okolo otvoru regulátoru). </p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify"> 
        <p><img src="obrazky/amort2a.jpg" alt="Umístění regulátoru u měchu. Foto: BRT" width="217" height="351" hspace="10" align="right">Na 
          této fotografii je pohled na část vzduchového hospodářství varhan. Vzduch 
          je přiváděn od ventilátoru vzduchovodem (tmavě fialovým dole) zprava 
          na regulační záklopku (s roletkou, ze skříňky vycházejí dvě šňůry spojené 
          vahadlem, ze kterého pokračuje jedna šňůra na kladku). Za regulátorem 
          je vidět měch (modrý s bílými koženými pásky v pohyblivých spojích, 
          jeho horní deska je žlutá a víko čevené). Z měchu jdou směrem nahoru 
          ke vzdušnicím dva vzduchovody (větší s amortizátorem k hlavnímu stroji 
          a menší k pedálovému), třetí k části vzdušnice pedálu vychází ze skříně 
          měchu vodorovně).</p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p>&nbsp;</p><p><img src="obrazky/dmuch20.gif" alt="Regulační záklopka ve dně zásobníku s plovákem. Obrázek z knihy Wolfgang Adelung, Einführung in den Orgelbau." width="340" height="193" hspace="10" align="right">U 
          plovákového měchu je možné i pevné spojení plováku s regulačním ventilem 
          ve dně zásobníku. S výhodou se zde využije faktu, že plovák se pohubuje 
          ve svislém směru jen v omezeném rozsahu (několika centimetrů), což právě 
          stačí k přímému otevírání ventilu ve tvaru klapky:</p>
        </div></td>
  </tr>
</table>
<hr>
<table width="680" border="0" align="center">
  <tr>
    <td><div align="justify">
        <p>S problematikou ventilátoru jako zdroje stlačeného vzduchu pro varhany 
          souvisí i řešení regulace, zajišťující v jednom nástroji napájení spotřebičů 
          vyžadujících různé tlaky vzduchu.</p>
        <p>Jak již bylo řečeno v popisu <a href="vzduch.html">vzduchového hospodářství</a> 
          a měchů, zdrojem vzduchu o stabilním tlaku je zásobník (měch). Hodnota 
          tlaku je určena silou, působící na jeho horní desku, která odpovídá 
          tíze závaží nebo tlaku či tahu pružin na ni působící. Nic tedy nebrání 
          tomu, aby ventilátor o dostatečném výkonu čerpal vzduch do několika 
          měchů se samostatnými regulátory, které se budou lišit hodnotami závaží 
          a tím i velikostmi tlaků vzduchu:</p>
      </div></td>
  </tr>
</table>
<p align="center"><img src="obrazky/dmuch11.gif" alt="Soustava několika měchů s různými tlaky." width="366" height="186"></p>
<table width="680" border="0" align="center">
  <tr>
    <td><div align="justify">
        <p>V tomto příkladě ventilátor vytváří tlak 120 mm WS (vodního sloupce). 
          Tento vzduch je veden kanály do tří měchů, označených I, II a III. Každý 
          měch má svůj regulační ventil a různě zatíženou horní desku. Získáme 
          tak tři nezávislé zdroje vzduchu s rozdílnými tlaky, použitelné např. 
          pro napájení různých strojů varhan (manuálů či pedálu) a pneumatických 
          zařízení (traktury). </p>
        <p>Ventilátor samozřejmě musí být zvolen tak, aby množství vzduchu, které 
          je schopen dodat bylo větší, než je součet spotřeby všech tří měchů 
          a současně jeho výstupní tlak byl i při maximálním odběru s rezervou 
          vyšší, než je nejvyšší použitý tlak v soustavě měchů. Všimněme si rovněž 
          způsobu připojení měchů II a III k hlavnímu vzduchovému kanálu – vedení 
          je oddělené, což umožňuje např. použití tramola pro každý z těchto měchů 
          odděleně, aniž by kolísání tlaku v jednom z měchů ovlivňovalo druhý.</p>
        <p>Ve velkých nástrojích (se třemi a více manuály a více než cca 6 tisíci 
          píšťalami) se používá několika samostatných ventilátorů, které napájejí 
          měchy s odlišnými tlaky bez jejich vzájemného propojení.</p>
      </div></td>
  </tr>
</table>
<hr>
<table width="680" border="0" align="center">
  <tr> 
    <td><div align="justify">Na souvisejících stránkách o <a href="vzduch.html"><strong>vzduchovém 
        hospodářství</strong></a> varhan naleznete popis <a href="mech1.html"><strong>jednodílných</strong></a> 
        a <a href="mech2.html"><strong> dvoudílných měchů</strong></a>. V samostatné 
        kapitole pak popis <strong><a href="tremolo.html">tremola</a></strong>.</div></td>
  </tr>
</table>
<hr>
<p><font size="-2"><strong>Poznámka:</strong> Tato stránka je součástí <strong><a href="anatomie.html">Anatomie 
  varhan</a></strong> &reg;, &copy; <strong><a href="http://home.vsb.cz/petr.bernat">Ing. 
  Petr Bernat</a></strong>. Všechny animace <strong>&copy; <a href="http://www.organy.of.pl/">Konrad 
  Zacharski</a></strong></font></p>
<p align="center">&nbsp;</p>
</body>

<!-- Mirrored from www.anatomie-varhan.cz/texty/varhany/anatomie/ventilator.htm by HTTrack Website Copier/3.x [XR&CO'2014], Wed, 17 Jan 2024 08:29:45 GMT -->
</html>
