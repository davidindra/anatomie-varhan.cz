<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<!-- Mirrored from www.anatomie-varhan.cz/texty/varhany/anatomie/pneumatika.htm by HTTrack Website Copier/3.x [XR&CO'2014], Wed, 17 Jan 2024 08:17:59 GMT -->
<head>
<title>Pneumatická traktura</title>
<meta http-equiv="Content-Type" content="text/html; charset=utf-8">
</head>

<body bgcolor="#FFCC99">
<h1 align="center"><strong><font color="#9933FF">Pneumatická traktura</font></strong></h1>
<table width="680" border="0" align="center">
  <tr>
    <td><div align="justify">
        <p>V nástroji s pneumatickou trakturou je médiem, které zprostředkovává 
          přenos impulsu od klávesy k ventilu ve vzdušnici stlačený vzduch. Spojení 
          mezi klávesami a akčními členy (ventily) tak nevede přes abstrakty, 
          úhelníky, páky či hřídele či jiné prvky (využívané v <a href="Mechanika.html">mechanické 
          traktuře</a>), které by kladly pohybu odpor, ale přes stlačený vzduch 
          vedený tenkými trubičkami (rourkami), někdy též nazývanými kondukty. 
          Takovýto systém též bývá někdy nazýván „<strong>rourková pneumatika</strong>“.<br>
          Mezi prsty varhaníka a píšťalou se nachází celá řada pneumatických prvků 
          (míšky, ventilky, rourky, relé), zcela tedy chybí bezprostřední mechanické 
          spojení s ventilem ve vzdušnici. Díky tomu je ovládání všech prvků (kláves, 
          přepínačů, rejstříkových sklopek) snadné a nezávislé na velikosti nástroje 
          (u velkých a rozlehlých nástrojů s mnoha hlasy je chod mechanické traktury 
          mnohdy dosti těžký a ke stisku klávesy je nutná značná síla, především 
          při větším počtu zapnutých rejstříků či spojek). Na druhou stranu chybí 
          varhaníkovi pocit přímého ovládání ventilu, jehož ovládání necítí v 
          prstech (stejnou vadu vykazuje i elektrická traktura). Tato skutečnost 
          způsobuje menší oblibu nástrojů s pneumatikou u varhaníků a postupný 
          návrat k mechanické traktuře u nově stavěných nástrojů, jejíž nectnosti 
          dostatečně eliminuje precizní provedení komponentů a nové patenty. (Pokud 
          je např. při rekonstrukcích ponechána pneumatická traktura, pro komfort 
          hry se v manuálu přidává simulátor mechanické traktury).<br>
          Další nepříjemnou vlastností pneumatické traktury je zpoždění, které 
          vzniká konečnou rychlostí proudění vzduchu v rourkách. Od stisku klávesy 
          po otevření ventilu tak uplyne určitý čas, který může způsobovat problémy 
          při rychlejší hře a znemožňovat rychlou repetici. Současné varhanářství 
          proto už nové nástroje s pneumatickou trakturou nestaví. Největšího 
          rozkvětu pneumatika dosáhla v první třetině dvacátého století, kdy vznikla 
          celá řada nástrojů s mnohdy velmi složitými systémy (spojky, první volné 
          kombinace). Její další rozvoj se zastavil díky nástupu elektrické traktury, 
          která umožňuje stavbu stejných zařízení jednoduššími a spolehlivějšími 
          prostředky.<br>
          Jednou z prvních vlaštovek, která začala využívaní stlačeného vzduchu 
          v traktuře je kombinace pneumatického prvku (míšku) s mechanickou trakturou 
          - <a href="barkerova_paka.html">Barkerova páka</a>. Jedná se vlastně 
          o pneumatický „posilovač“ mechanické traktury, označovaný někdy jako 
          mechanicko- pneumatická traktura (viz <a href="barkerova_paka.html">samostatný 
          podrobný popis</a>).</p>
        <p>&nbsp;</p>
      </div></td>
  </tr>
</table>
<table width="680" border="0" align="center">
  <tr> 
    <td><div align="justify">
        <p>Pneumatická traktura varhan je dvojího druhu: hrací - <strong><a href="pneumatika_ton.html">tónová</a></strong>, 
          přenášející stisk klávesy manuálu či pedálu na ventil ve vzdušnici a 
          <strong><a href="pneumatika_registr.html">rejstříková</a></strong> 
          - přenášející pohyb rejstříkových sklopek na rejstříkové ventily či 
          zásuvky. Součástí traktury jsou i <strong><a href="pneumatika_pomocne.html">pomocná 
          zařízení</a></strong> a <strong><a href="pneumatika_spojky.html">spojky</a></strong>. 
          Pneumatická traktura je složena z celé řady <strong><a href="pneumatika_komponent.html">pneumatických 
          komponentů</a></strong> (míšků, membrán, různých druhů ventilů...).</p>
        <p>Na následujícím obrázku jsou zobrazeny varhany s kuželkovou vzdušnicí, 
          která je ovládána pomocí pneumatické traktury (hrací i rejstříkové):</p>
      </div></td>
  </tr>
</table>
<p align="center"><img src="obrazky/trpneu_d.gif" alt="Řez varhanami s pneumatickou trakturou a kuželkovou vzdušnicí. Tato ilustrace se nachází prakticky ve všech publikacích o varhanách, takže vystopovat původní zdroj - (Adelung, Einführung in der Orgelbau) je obtížné. Tato reprodukce je upravena na základě obrázku z knihy Nauka o varhanách Vratislava Bělského." width="679" height="769"></p>
<table width="680" border="0" align="center">
  <tr>
    <td height="89"> 
      <p><strong>Řez varhanami s pneumatickou trakturou a kuželkovou vzdušnicí. 
        </strong></p>
      <p align="justify"><strong><font size="-1">Legenda</font></strong><font size="-1">: 
        <strong>1</strong>- relé, <strong>2</strong>- výpustný ventil, <strong>3</strong>- 
        kontraventil, <strong>4</strong>- rourka, <strong>5</strong>- kuželka, 
        <strong>6</strong>- relé,<strong> 7</strong>- míšek, <strong>8</strong>- 
        kuželka, <strong>9</strong>- kontraventil, <strong>10</strong>- rejstříková 
        kancela, <strong>11</strong>-rejstříková sklopka, <strong>12</strong>- 
        rejstříkové relé, <strong>13</strong>- rejstříkové relé,<strong> 14</strong>- 
        míšek, <strong>15</strong>- kuželka, <strong>16</strong>- míšek, <strong>17</strong>- 
        vzdušnice, <strong>18</strong>- rejstříkové relé, <strong>19</strong>- 
        píšťalnice</font></p></td>
  </tr>
</table>
<table width="680" border="0" align="center">
  <tr>
    <td><p>&nbsp;</p>
      <p align="justify">Popis funkce - po stisknutí klávesy se otevře ventil 
        <strong>2</strong> relé <strong>1</strong> v hracím stole, vpustí vzduch 
        do rourky <strong>4</strong> a nadme míšek – membránu. Roznosová ploténka 
        na hřbetě míšku nadzvedne kuželku <strong>5</strong> v relé <strong>6</strong> 
        a ta vpustí vzduch do duté lišty – konduktu pod vzdušnicí. Na liště jsou 
        nalepeny míšky <strong>7</strong>, které (pro každý rejstřík zvlášť) nadzdvihnou 
        kuželkové ventily <strong>8</strong> ve vzdušnici a vpustí vzduch z rejstříkových 
        kancel <strong>10</strong> do píšťaly. Aby příslušná píšťala zazněla, 
        musí mít vzduch příslušného tlaku i ve své rejstříkové kancele. O jeho 
        vpuštění či uzavření se stará rejstříková traktura. Sklopka <strong>11</strong> 
        v hracím stole ovládá ventil <strong>3</strong>, vpouštějící stlačený 
        vzduch konduktem k míšku (membráně) <strong>14</strong> v relé <strong>13</strong>. 
        Membrána nadzvedne kuželku <strong>15</strong> relé a to vpustí vzduch 
        do podstatně většího míšku <strong>16</strong>, který zvedne kuželku rejstříkového 
        ventilu. Obě traktury tedy neovládají akční členy (tónové a rejstříkové 
        ventily) přímo, ale pomocí několika stupňů (vložené míšky, relé…). Důvody 
        jsou rozvedeny dále v textu na dalších stranách (komponenty pneumatické 
        traktury, pneumatická tónová traktura, pneumatická rejstříková traktura, 
        pneumatické spojky).</p></td>
  </tr>
</table>
<table width="680" border="0" align="center">
  <tr>
    <td><p>&nbsp;</p>
      <hr>
      <p align="justify">Na dalších stránkach jsou popsány <a href="pneumatika_komponent.html"><strong>komponenty 
        pneumatické traktury</strong></a>, <strong><a href="pneumatika_ton.html">tónová 
        traktura</a></strong>, <strong><a href="pneumatika_registr.html">rejstříková 
        traktura</a></strong>, <strong><a href="pneumatika_spojky.html">spojky</a></strong>, 
        pneumatická pomocná zařízení pak v kapitolách o <a href="pomocne_crescendo.html"><strong>crescendu</strong></a> 
        a <a href="pomocne_kombinace.html"><strong>kolektivech a volných kombinacích</strong></a>.</p></td>
  </tr>
</table>
<p>&nbsp;</p>
<hr>
<p><font size="-2"><strong>Poznámka:</strong> Tato stránka je součástí <strong><a href="anatomie.html">Anatomie 
  varhan</a></strong> &reg;, &copy; <strong><a href="http://home.vsb.cz/petr.bernat">Ing. 
  Petr Bernat</a></strong>. Všechny animace <strong>&copy; <a href="http://www.organy.of.pl/" target="_blank">Konrad 
  Zacharski</a></strong></font></p>
<p align="center">&nbsp;</p>
</body>

<!-- Mirrored from www.anatomie-varhan.cz/texty/varhany/anatomie/pneumatika.htm by HTTrack Website Copier/3.x [XR&CO'2014], Wed, 17 Jan 2024 08:18:01 GMT -->
</html>
