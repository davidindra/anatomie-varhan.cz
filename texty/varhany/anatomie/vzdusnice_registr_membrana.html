<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<!-- Mirrored from www.anatomie-varhan.cz/texty/varhany/anatomie/vzdusnice_registr_membrana.htm by HTTrack Website Copier/3.x [XR&CO'2014], Wed, 17 Jan 2024 08:14:39 GMT -->
<head>
<title>Membránová vzdušnice</title>
<meta http-equiv="Content-Type" content="text/html; charset=utf-8">
</head>

<body bgcolor="#FFCC99">
<h1 align="center"><strong><font color="#9933FF">Membránová vzdušnice</font></strong></h1>
<table width="680" border="0" align="center">
  <tr>
    <td><div align="justify"> 
        <p><strong>Membránová vzdušnice</strong> je jednou z konstrukčních variant 
          <a href="vzdusnice_registr.html">vzdušnic s rejstříkovými kancelami</a>. 
          Registrační mechanismus je u všech těchto vzdušnic shodný – otevřením 
          rejstříkového ventilu (libovolné konstrukce) se vpustí vzduch do podélně 
          probíhajícího kanálu – kancely, nad kterým stojí píšťaly jednoho hlasu.</p>
        <p>Druhá funkce – přidělování vzduchu z kancely jednotlivým píšťalám je 
          zajištěna tónovými ventily v kancele. U membránové vzdušnice jsou tyto 
          ventily tvořeny membránami (případně jejich obměnami – míšky, tobolkami, 
          taštičkami atd.). Tato membrána uzavírá přímo otvor kanálku, na kterém 
          stojí píšťala zespodu a při otevírání ventilu poklesne (směr uzavření 
          i pohybu při otevírání je tedy opačný, než u kuželkové vzdušnice). Proto 
          se někdy tento typ vzdušnice označuje jako vzdušnice s dolním uzavíráním 
          (se spodními ventily).</p>
        </div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p><img src="obrazky/wiatrr14.gif" alt="Příčný řez membránovou vzdušnicí." width="342" height="174" hspace="10" align="left">Obrázek 
          ukazuje nákres řezu membránovou vzdušnicí v příčném směru (nakreslené 
          píšťaly tedy patří jednomu tónu). Levá kancela je vyplněna stlačeným 
          vzduchem (patří tedy právě zapnutému rejstříku), zbylé dvě jsou prázdné 
          (vypnuté rejstříky). Všechny membrány jsou zespodu připojeny na společný 
          kondukt, jejich pohyb, ovládaný tlakem vzduchu v tomto konduktu tedy 
          bude současný. Zobrazené řešení pracuje s pneumatickou trakturou a podrobný 
          popis jeho funkce najdete v příslušné kapitole o <a href="pneumatika_ton.html">pneumatické 
          hrací traktuře</a>.</p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p><img src="obrazky/pneum15.gif" alt="Detail jednoho membránového ventilu." width="236" height="274" hspace="10" align="left">Na 
          tomto obrázku je detail jedné kancely a jednoho membránového ventilu 
          v řezu. Pro jeho ovládání je opět použito pneumatické traktury. Ve středu 
          membrány z tenké kůže či podobného syntetického materiálu je přilepen 
          tuhý kroužek, pokrytý seshora měkkou kůží. Tento kroužek uzavírá zespod 
          otvor do dřevěné či kovové rourky, která přivádí vzduch přímo do nohy 
          píšťaly.</p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p><img src="obrazky/wiatrr15.gif" alt="Membránový ventil v klidu." width="118" height="197" align="left"><img src="obrazky/wiatrr16.gif" alt="Otevřený membránový ventil." width="115" height="197" hspace="10" align="left">V 
          klidovém stavu je kroužek přitlačován k otvoru rourky tlakem vzduchu 
          pod membránou a silou pomocné pružinky (ta zlepšuje vlastnosti ventilu 
          a umožňuje mimo jiné použít stejný tlak vzduchu pro píšťaly i pro trakturu, 
          v opačném případě by bylo nutné použít pro ovládání vzduch s vyšším 
          tlakem a vzduchové hospodářství nástroje by bylo složitější). Po stisku 
          klávesy na hracím stole traktura přenese impuls až pod vzdušnici a relé 
          vypustí z konduktu pod míšky vzduch (výpustný systém řízení – odtud 
          někdy název této vzdušnice – výpustka). Membrána i s kroužkem poklesne 
          a odkryje otvor rourky, přes kterou vzduch z kancely proudí do píšťaly 
          (samozřejmě pokud je v kancele stlačený vzduch tedy pokud patří zapnutému 
          rejstříku, v opačném případě sice membrána poklesne ale vzduch se do 
          píšťaly nedostane a ta nezazní – tlak v kancele je shodný s atmosférickým 
          okolo píšťaly). </p>
      </div></td>
  </tr>
</table>
<hr>
<table width="680" border="0" align="center">
  <tr>
    <td><div align="justify">
        <p>Membránová vzdušnice vyžaduje velmi pečlivé zpracování při výrobě a 
          velký důraz na kvalitu použitých materiálů, především pro membrány. 
          Přístup k membránám v případě jejich závady (prasknutí membrány samotné 
          nebo její pružinky) je poměrně obtížný, nacházejí se totiž uvnitř vzdušnice. 
          Je nutné odstranit píšťaly a demontovat horní desky vzdušnice – píšťalnice. 
          Prasklá membrána brání správné funkci vzdušnice (píšťala, které patří, 
          po zapnutí příslušného rejstříku trvale zní, při vypnutém rejstříku 
          naopak vzduch, který otvorem v membráně uniká z konduktu pod membránami 
          do kancely může způsobit takový pokles tlaku v konduktu, že zazní i 
          ostatní píšťaly v dalších rejstřících). Životnost membrán z kvalitního 
          materiálu dosahuje několika desítek let, nepříznivě na ně působí především 
          kolísání vlhkosti a teploty. </p>
        <p>Výhodou membránové vzdušnice je vysoká přesnost a rychlost hry, dobré 
          je i nasazení tónu a intonace píšťaly (vedení od ventilu k píšťale je 
          přímé a velmi krátké). V době svého vzniku byla považována za technickou 
          špičku a patřila k velmi oblíbeným (období třicátých let minulého století), 
          v současnosti se již v nových nástrojích nestaví.</p>
      </div></td>
  </tr>
</table>
<hr>
<table width="680" border="0" align="center">
  <tr>
    <td><div align="justify">
        <p><img src="obrazky/wiatrr18.gif" alt="Vzdušnice se spodními ventily s elektromagnetickým ovládáním. Nákres: katalog Laukhuff" width="262" height="229" hspace="10" align="right">Podobný 
          způsob uzavírání zespodu, jaký používá membránová vzdušnice najdeme 
          i u vzdušnice s elektromagnetickými ventily (ať už ve variantě s rejstříkovými 
          kancelami, tak u skříňové vzdušnice, u které se o rozdělování vzduchu 
          v závislosti na tónu i rejstříku stará přímo logika v traktuře). U tohoto 
          typu ventilů je část, která přímo uzavírá otvory do rourek obdobná jako 
          u membránových, ovládána je přímo kotvou elektromagnetu. Ventil se otevírá 
          směrem dolů a vzduch proudí přímo do nohy píšťaly. Zvukové vlastnosti 
          (intonace, nasazení tónu, rychlost apod.) jsou tedy shodné, jako u membránové 
          vzdušnice (liší se jen traktura jako celek – tady je čistě elektrická, 
          u membránové vzdušnice je alespoň její poslední část pod membránami 
          pneumatická – spojení s hracím stolem pak může být buď pneumatické nebo 
          elektrické). </p>
      </div></td>
  </tr>
</table>
<hr>
<table width="680" border="0" align="center">
  <tr> 
    <td><div align="justify"> 
        <p>Na souvisejících stránkách najdete popis dalších modifikací <strong><a href="vzdusnice_registr.html">vzdušnic 
          s rejstříkovými kancelami</a></strong> - <strong><a href="vzdusnice_registr_kuzelka.html">kuželkové 
          vzdušnice</a></strong> a <a href="vzdusnice_registr_vertikal.html"> <strong>vzdušnice 
          se svislými ventily</strong></a>.</p>
        <p>Další stránky o <a href="vzdusnice.html">vzdušnicích</a> se zabývají 
          základními konstrukčními variantami <a href="vzdusnice_ton.html">vzdušnic 
          s tónovými kancelami</a> -<strong><a href="vzdusnice_ton_zasuvka.html"> 
          zásuvková vzdušnice</a></strong>, <strong><a href="vzdusnice_ton_dvojventil.html">ventilová 
          vzdušnice</a></strong>, <strong><a href="vzdusnice_ton_dvojventil.html">pružinová 
          vzdušnice</a></strong> a <a href="vzdusnice_unit.html"><strong>skříňová 
          vzdušnice (Unit)</strong></a>.</p>
      </div></td>
  </tr>
</table>
<hr>
<p><font size="-2"><strong>Poznámka:</strong> Tato stránka je součástí <strong><a href="anatomie.html">Anatomie 
  varhan</a></strong> &reg;, &copy; <strong><a href="http://home.vsb.cz/petr.bernat">Ing. 
  Petr Bernat</a></strong>. Všechny animace <strong>&copy; <a href="http://www.organy.of.pl/">Konrad 
  Zacharski</a></strong></font></p>
<p align="center">&nbsp;</p>
</body>

<!-- Mirrored from www.anatomie-varhan.cz/texty/varhany/anatomie/vzdusnice_registr_membrana.htm by HTTrack Website Copier/3.x [XR&CO'2014], Wed, 17 Jan 2024 08:16:43 GMT -->
</html>
