<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<!-- Mirrored from www.anatomie-varhan.cz/texty/varhany/anatomie/traktura.htm by HTTrack Website Copier/3.x [XR&CO'2014], Wed, 17 Jan 2024 08:16:51 GMT -->
<head>
<title>Traktura</title>
<meta http-equiv="Content-Type" content="text/html; charset=utf-8">
</head>

<body bgcolor="#FFCC99">
<h1 align="center"><strong><font color="#9933FF">Traktura</font></strong></h1>
<table width="680" border="0" align="center">
  <tr> 
    <td><div align="justify"> 
        <p><strong>Traktura</strong> (z latinského traho – trahere, táhnout) je 
          systém, spojující klávesy varhan, manubria či sklopky rejstříků a další 
          ovládací a řídicí prvky hracího stolu s výkonnými členy, umístěnými 
          v určité vzdálenosti od stolu, např. s ventily ve vzdušnici. Za trakturu 
          považujeme všechny součásti, které se nacházejí na cestě přenosu pohybu 
          mezi řídicími (ovládacími) a výkonnými prvky v nástroji.</p>
        <p>Z hlediska funkce dělíme trakturu ve varhanách na:<br>
        </p>
      </div>
      <ul>
        <li> 
          <div align="justify"><a href="#tonova"><strong>Hrací (tónovou) trakturu</strong></a></div>
        </li>
        <li> 
          <div align="justify"> 
            <div align="justify"> 
              <div align="justify"> 
                <div align="justify"><a href="#spojky"><strong>Trakturu spojek</strong></a></div>
              </div>
            </div>
          </div>
        </li>
        <li> 
          <div align="justify"><a href="#registr"><strong>Rejstříkovou trakturu</strong></a> 
            (registraturu)<br>
          </div>
        </li>
      </ul></td>
  </tr>
</table>
<hr>
<table width="680" border="0" align="center">
  <tr>
    <td><h2 align="justify"><a name="tonova"></a><font color="#9900FF">Hrací traktura</font></h2>
      <p align="justify"><strong>Hrací traktura</strong> je systém elementů, spojující 
        klávesy (manuálů i pedálů) s ventily, které jsou součástí vzdušnice a 
        ovládají přívod vzduchu do odpovídajících píšťal. Řídicími prvky v této 
        traktuře jsou klávesy, výkonnými prvky jsou ventily (klapkové či kuželové, 
        podle typu vzdušnice).</p>
      <p align="justify">Hrací traktura ovládá příčný systém vzdušnice (rozložení 
        tónů a tím i tónových ventilů ve vzdušnici je v příčném směru, rozložení 
        rejstříků je pak podélné).</p>
      <p align="justify">Každá klaviatura v hracím stole je v nástroji spojena 
        s konkrétní vzdušnicí (či několika vzdušnicemi). Při hře na určitý manuál 
        je tak možné jen použití hlasů (rejstříků), které se nacházejí na odpovídající 
        vzdušnici. Rozdělení nástroje na menší, samostatně ovládané části má příznivý 
        vliv na zvuk nástroje, umožňuje mimo jiné vícehlasou hru s hlasy o různé 
        barvě a síle zvuku. Přiřazení vzdušnic a s nimi i konkrétních hlasů určité 
        klaviatuře se děje už při stavbě varhan právě propojením pomocí traktury 
        a bez dodatečných zařízení (spojek) není možné docílit jeho změny.</p>
      <p align="justify"><br>
        <br>
      </p>
      </td>
  </tr>
</table>
<a name="spojky"></a>
<hr>
<table width="680" border="0" align="center">
  <tr>
    <td><h2 align="justify"><font color="#9900FF">Spojky</font></h2>
      <p align="justify">V případě požadavku na rozšíření zvukových možností nástroje 
        se použijí <strong>spojky</strong>. Umožňují využít hlasů jiné klaviatury 
        nebo jiných tónů téže klaviatury při hře. Traktura spojek je různého typu, 
        v principu v některém bodě propojuje traktury dvou klaviatur mezi sebou 
        (výhradně jednosměrně, přenos ovládání – stisku klávesy je možný jen z 
        nadřazené klaviatury do připojené, v opačném směru se neprojeví). Pokud 
        jsou spojky vybudovány v dostatečné míře, lze celý nástroj s několika 
        klaviaturami v určité situaci využít při hře na jedinou klaviaturu. Výhodou 
        je rozšíření zvukových možností nástroje o nové barvy, na druhé straně 
        to stírá záměrně vybudované rozdíly ve zvuku jednotlivých strojů. Varhaník 
        proto spojky musí používat velmi uvážlivě a jen v odůvodněných případech. 
        Spojky mohou spojovat dvě klaviatury navzájem nebo klávesy uvnitř jedné 
        klaviatury. </p>
      <p align="justify"> <strong>Spojky v rámci jedné klaviatury</strong> (vnitřní) 
        se dělí do dvou skupin:<br>
        „<strong>Super</strong>“ (superspojka - spojka k vyšší oktávě, zápis např. 
        Super I nebo I/I 4’) a „<strong>Sub</strong>“ (subspojka o oktávu níže, 
        tato spojka se vyskytuje méně často).</p>
      <p align="justify">Jak pracují tyto spojky? Představme si, že varhaník hraje 
        na jednom manuále se zapnutým jediným hlasem. Při stisku každé klávesy 
        se tak ozve jediná píšťala. Výška tónu odpovídá stisknuté klávese (a poloze 
        rejstříku). Zapne-li varhaník superspojku Super I (superoktáva prvního 
        manuálu), zazní na každé klávese dvě píšťaly – píšťala hraného tónu plus 
        píšťala tónu o oktávu výše. Hraná melodie je tak automaticky dublována 
        týmiž tóny z vyšší oktávy. Obdobně při použití subspojky zní s hraným 
        tónem tóny o oktávu níže. Vyjímečně se můžeme setkat se spojkami i o jiný 
        interval než o oktávu, nejčastěji o kvintu výše.</p>
      <p align="justify">Druhou skupinu spojek tvoří <strong>spojky s jinými klaviaturami</strong>. 
        Umožňují zaznít hlasům z jedné klaviatury při hře na jiné klaviatuře. 
        Nejčastější jsou spojky přímé, spojující tytéž tóny dvou klaviatur. Označují 
        se např. ManII/ManI nebo zkráceně II/I, někdy se označují i číslem základní 
        polohy (II/I-8’). Označení čteme jako spojení druhého manuálu do prvního, 
        což zároveň určuje i směr spojení. Co se děje při použití této spojky?</p>
      <p align="justify">Varhaník, hrající na určité klaviatuře (např. I) bez 
        spojek je při výběru registrace omezen jen těmi rejstříky, které jsou 
        na s ní svázané vzdušnici. Po zapnutí spojky II/I může využít současně 
        i hlasy, patřící druhé klaviatuře II. Samozřejmě hlasů první klaviatury 
        (I) se žádná změna nedotkne, dále jsou ovládány svou klaviaturou. Označení 
        „druhý manuál do prvního“ tedy označuje, že je možné hlasy druhého manuálu 
        použít v prvním (ne obráceně). Obdobně označení ManIII/ManII, III/II či 
        III-II znamená, že hlasy třetího manuálu mohou být použity ve druhém (a 
        stejně jako v předchozím případě hlasy druhého manuálu zůstanou nedotčeny). 
        Označení spojky ManII/Ped či II/Ped čteme jako druhý manuál do pedálu, 
        tato spojka připojuje hlasy druhého manuálu k pedálu, takže při hře na 
        pedál hrajeme kromě pedálových hlasů i s hlasy, zapnutými v druhém manuálu.</p>
      <p align="justify">Současné zapnutí více spojek, např. II/Ped a I/Ped (druhý 
        manuál do pedálu a první manuál do pedálu) způsobí, že kromě hlasů pedálu 
        jsou na pedálové klávesnici dostupné i všechny hlasy v prvním i druhém 
        manuálu (samozřejmě jen odpovídající tóny).</p>
      <p align="justify">Meziklaviaturové spojky se stavějí i v superoktávových 
        či suboktávových obměnách. Spojka Super II/I (II/I-4’) připojuje v sespojkovaném 
        manuálu tóny o oktávu výše (superoktáva druhého manuálu do prvního). Hlasy 
        na připojeném druhém manuálu budou při hře na první manuál znít o oktávu 
        výše, hlasy na prvním manuále budou dále znít tak, jak jsou hrány (bez 
        transpozice). Například při stisku klávesy c’ na prvním manuálu se ozve 
        rovněž c’, ve druhém manuálu pak píšťaly, které by se ozvaly při stisku 
        c’’ na tomto manuálu. <br>
        Subspojka mezi klaviaturami funguje obráceně – připojuje k jedné klaviatuře 
        tóny v jiné o oktávu níže. Označení je například Sub II/I nebo II/I-16’ 
        (čteme subspojka či suboktáva druhého manuálu do prvního). </p>
      <p align="justify">Stejně jako u spojek uvnitř jedné klaviatury se i meziklaviaturové 
        spojky budují i v jiných intervalech, než je unisono či oktáva, např. 
        v kvintě (Kvinta II/I či II/I-2<sup>2</sup>/<sub>3</sub>).<br>
      </p>
      <p align="justify">Speciálním typem spojky je <strong>transmise</strong>. 
        Základní rozdíl oproti „klasické“ spojce spočívá v tom, že zatímco spojka 
        působí na stroj, spojený s příslušnou klaviaturou jako celek (všechny 
        hlasy současně), transmise se dotýká jen jednoho hlasu. Transmise se nezapíná 
        samostatně jako spojka, je zapnuta stále. Transmitovaný hlas má ale např. 
        dva samostatné rejstříkové ovládače (sklopky či manubria), které příslušejí 
        každý jiné klaviatuře. Jeden hlas tak může být využit při hře v jednom 
        či druhém manuálu, pokaždé pod jiným označením (názvem). Je-li například 
        jeden hlas prvního manuálu transmitován do pedálu, lze jej využít jako 
        určitý rejstřík v prvním manuálu a příslušné píšťaly jako jiný rejstřík 
        v pedálu. Hlas tak může hrát v manuálu nebo pedálu samostatně i současně 
        (zapneme-li oba rejstříky), pedál však díky omezenému počtu tónů využije 
        jen části píšťal transmitovaného rejstříku. Klasická spojka umožňuje použít 
        jen hlasy připojované klaviatury na jiné klaviatuře, neumožňuje (a ani 
        to není jejím účelem) obousměrné propojení. Naopak hlas v manuálu zní 
        při použití spojky do pedálu jak v pedálu, tak i v manuálu, hlas transmitovaný 
        z manuálu do pedálu může v pedálu znít i samostatně (při zapnutí transmitovaného 
        rejstříku jen v pedálu). </p>
      <p align="justify">Transmise se může vyskytovat i v rámci jedné klaviatury, 
        pak se nazývá <strong>extenze</strong>. Vybraný hlas musí být rozšířen 
        o 12 píšťal v horní (u extenze do vyšší polohy) či dolní oktávě (extenze 
        na rejstřík o oktávu níže). Získáme tak dva (nebo tři) rejstříky s různým 
        označením a různé poloze (např. od základní osmistopé polohy 8’ může být 
        odvozen rejstřík v poloze superoktávy, tj 4’ či suboktávy -16’), které 
        ve skutečnosti používají stejných píšťal. Tyto rejstříky mohou být použity 
        samostatně i současně. Extenze částečně připomíná super či sub spojku, 
        liší se však možností samostatného použití transmitovaných hlasů a týká 
        se jen jednoho hlasu, ne všech na dané klaviatuře.</p>
      <p align="justify">Extenze nemusí být vybudována jen o jednu oktávu výše 
        či méně, možné je i rozšíření o dvě či tři oktávy. Pak je ovšem nutné 
        přidat potřebné píšťaly, aby extenze fungovala v rámci celého rozsahu 
        klaviatury.</p>
      <p align="justify">Použití extenzí a transmisí rozšiřuje značně počet rejstříků 
        bez nutnosti velkého počtu píšťal (využívá se důsledně v <strong><a href="multiplex.html">multiplexních 
        varhanách Unit</a></strong>). Použití transmisí má však i určité nevýhody 
        – při akordické hře zní u těchto varhan méně píšťal, než u normálních 
        varhan, u kterých jsou všechny rejstříky vybudovány jako ucelené řady 
        píšťal. Transmitovaná píšťala totiž v danou chvíli může „patřit“ několika 
        klávesám, které jsou současně stisknuty, znít však může jen jednou. Výsledný 
        zvuk je tak ve srovnání „děravý či chudší“.</p>
      <p align="justify">Kromě výše uvedených spojek se v současné době můžeme 
        setkat ještě se speciálními spojkami - <strong>sopránovou spojkou</strong> 
        a automatickým pedálem (<strong>autobasem</strong>). Obě tyto spojky jsou 
        realizovatelné pouze v hracím stole řízeném počítačem (elektronickém hracím 
        stole a elektrické traktuře). Sopránová spojka dovoluje navolit další 
        rejstříky k sopránu - nejvyššímu právě hranému tónu (jinak řečeno - tón, 
        hraný prstem nejvíce napravo může být zvýrazněn přidáním rejstříku). Autobas 
        funguje obdobně, realizuje &quot;obrácenou&quot; spojku z manuálu do pedálu 
        pro bas - nejnižší hraný tón, vytváří tak pedálový doprovod i v případě, 
        kdy varhaník nehraje (nebo neumí hrát) pedál.<br>
      </p>
      </td>
  </tr>
</table>
<hr>
<table width="680" border="0" align="center">
  <tr>
    <td><h2 align="justify"><font color="#9900FF"><a name="registr"></a>Rejstříková 
        traktura</font></h2>
      <p align="justify"><strong>Rejstříková traktura</strong> (registrační traktura, 
        registratura) je systém součástí, který přenáší pohyb rejstříkové rukojeti 
        či sklopky, ovládané varhaníkem na hracím stole na pohyb odpovídající 
        zásuvky či rejstříkového ventilu ve vzdušnici. Tato traktura tedy ovládá 
        podélný systém vzdušnice.</p>
      <p align="justify">Rejstříky mohou být ovládány samostatně (pomocí odpovídajícího 
        ovládacího prvku na hracím stole) nebo ve skupinách (sborech), ovládaných 
        jedním ovládacím prvkem - <strong>pevné kombinace – kolektivy</strong>. 
        Lze tak stiskem jednoho tlačítka (sešlápnutím šlapky či sklopkou) zapnout 
        současně celou řadu rejstříků, nutnou pro dosažení určité síly zvuku nástroje 
        (piano, forte, pléno, tutti apod).</p>
      <p align="justify">Druhou možností kolektivního ovládání jsou <strong>volné</strong> 
        (programovatelné) <strong>kombinace</strong>. Pokud je jimi nástroj vybaven, 
        může si varhaník předem připravit vlastní sestavu rejstříků (nebo několik, 
        někdy i několik desítek sestav), kterou pak v případě potřeby zapne jediným 
        ovládacím prvkem.</p>
      <p align="justify">Součástí registratury je i rejstříkové <strong>crescendo</strong> 
        a <strong>automat pedálu</strong>. Crescendo je zařízení, které umožňuje 
        stupňovitou regulaci síly zvuku nástroje pouhým otáčením válce či naklápěním 
        šlapky na hracím stole. Tím se automaticky zapínají či vypínají rejstříky 
        v pořadí naprogramovaném varhanářem při stavbě varhan tak, aby výsledný 
        zvuk budil dojem plynulého zesilování či zeslabování..</p>
      <p align="justify">Automat pedálu je opět automatické zařízení, jehož úkolem 
        je samočinné vypnutí hlasitých hlasů v pedálu (a případně i spojek) při 
        hře na tišší manuál (při přechodu hry ze silnějšího manuálu na slabší). 
        Při přechodu zpět na silnější manuál se vypnuté rejstříky opět samočinně 
        zapnou.</p>
      <p>&nbsp;</p>
      </td>
  </tr>
</table>
<hr>
<table width="680" border="0" align="center">
  <tr> 
    <td><div align="justify"> 
        <p>Podle použitého principu a způsobu práce dělíme trakturu (jak tónovou, 
          tak i rejstříkovou a spojkovou) na tři základní typy:</p>
        </div>
      <ul>
        <li>
          <div align="justify"><strong><a href="Mechanika.html">Mechanická traktura</a></strong> 
            – pohyb přenáší pomocí mechanických prků – pák, táhel…</div>
        </li>
        <li>
          <div align="justify"><strong><a href="pneumatika.html">Pneumatická traktura</a></strong> 
            – pohyb je přenášen vedením se stlačeným vzduchem</div>
        </li>
        <li>
          <div align="justify"><strong><a href="elektrika.html">Elektrická traktura</a></strong> 
            – pohyb přenášejí elektrické signály</div>
        </li>
      </ul>
      <div align="justify">
        <p>Kombinací těchto principů vznikne čtvrtý typ – <a href="kombinovana.html"><strong>kombinovaná 
          (smíšená či hybridní) traktura</strong></a>. Nejčastěji se vyskytuje 
          ve verzi <strong>elektropneumatické</strong> či <strong>elektromechanické</strong>, 
          možné je i spojení <strong>mechanicko – pneumatické</strong> (<a href="barkerova_paka.html"><strong>Barkerova 
          páka</strong></a>).</p>
        <p>V jednom nástroji se zpravidla používá jeden druh traktury, možné je 
          však traktruy i kombinovat. Nejčastější je použití traktury jiného typu 
          pro tónovou a rejstříkovou část či spojky, zřídka se používají odlišné 
          traktury pro tónovou část různých manuálů. Pokud na takový nástroj narazíme, 
          jedná se zpravidla o následek přestavby nebo rozšíření starších varhan 
          (přistavěný manuál či doplněné hlasy). </p>
        <p>Podíváme-li se na termín „traktura“ z etymologického pohledu, jeho 
          použití by správně příslušelo jen mechanické variantě traktury, která 
          skutečně přenáší pohyb pomocí tahu. Varhanářství však tento termín během 
          svého vývoje zachovalo pro všechny systémy, spojující řídicí a akční 
          členy (např. klávesy a ventily) ve varhanách.</p>
        <p>Existují i nástroje, u nichž trakturu nenajdeme vůbec. V nejstarších 
          nástrojích typu varhan hráč přímo ovládal příslušné ventily bez zprostředkujících 
          členů. S podobným řešením se setkáme i dnes např. u malých portativů, 
          kde ventil a klávesa tvoří jeden mechanický celek.</p>
      </div></td>
  </tr>
</table>
<hr>
<table width="680" border="0" align="center">
  <tr> 
    <td><p align="justify">Na následujících stránkách jsou podrobně popsány základní 
        typy traktur. Popis je rozdělen na podkapitoly, rozebírající použité součásti, 
        tónovou, rejstříkovou a spojkovou trakturu u každého typu samostatně, 
        společně jsou pak popsána pomocná zařízení:</p>
      <div align="justify">
        <ul>
          <li><strong><a href="Mechanika.html">Mechanická traktura</a></strong> 
            (<a href="Mechanika_komponent.html">komponenty</a>, <a href="Mechanika_ton.html">tónová 
            traktura</a>, <a href="Mechanika_registr.html">rejstříková traktura</a>, 
            <a href="Mechanika_spojky.html">spojky</a>)</li>
          <li><strong><a href="pneumatika.html">Pneumatická traktura</a></strong> 
            (<a href="pneumatika_komponent.html">komponenty</a>, <a href="pneumatika_ton.html">tónová 
            traktura</a>, <a href="pneumatika_registr.html">rejstříková traktura</a>, 
          </li>
          <li><strong><a href="elektrika.html">Elektrická traktura</a> </strong>(<a href="elektrika_komponent.html">komponenty</a>, 
            <a href="elektrika_ton.html">tónová traktura</a>, <a href="elektrika_registr.html">rejstříková 
            traktura</a>, <a href="elektrika_spojky.html">spojky</a>)</li>
          <li><strong><a href="kombinovana.html">Smíšená (kombinovaná) traktura</a></strong> 
            (<a href="kombinovana_komponent.html">komponenty</a>, <a href="kombinovana_ton.html">tónová 
            traktura</a>, <a href="kombinovana_registr.html">rejstříková traktura</a>, 
            <a href="barkerova_paka.html"><strong>Barkerova páka</strong></a>)</li>
          <li><strong>Pomocná zařízení</strong> - <a href="pomocne_crescendo.html">rejstříkové 
            crescendo</a>, <a href="pomocne_kombinace.html">kolektivy a volné kombinace</a>.</li>
        </ul>
      </div>
      <ul>
      </ul></td>
  </tr>
</table>
<hr>
<p><font size="-2"><strong>Poznámka:</strong> Tato stránka je součástí <strong><a href="anatomie.html">Anatomie 
  varhan</a></strong> &reg;, &copy; <strong><a href="http://home.vsb.cz/petr.bernat">Ing. 
  Petr Bernat</a></strong>. Část animací <strong>&copy; <a href="http://www.organy.of.pl/">Konrad 
  Zacharski</a></strong></font></p>
<p align="center">&nbsp;</p>
</body>

<!-- Mirrored from www.anatomie-varhan.cz/texty/varhany/anatomie/traktura.htm by HTTrack Website Copier/3.x [XR&CO'2014], Wed, 17 Jan 2024 08:16:51 GMT -->
</html>
