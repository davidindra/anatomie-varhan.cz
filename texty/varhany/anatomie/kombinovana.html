<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<!-- Mirrored from www.anatomie-varhan.cz/texty/varhany/anatomie/kombinovana.htm by HTTrack Website Copier/3.x [XR&CO'2014], Wed, 17 Jan 2024 08:23:27 GMT -->
<head>
<title>Kombinovaná traktura</title>
<meta http-equiv="Content-Type" content="text/html; charset=utf-8">
</head>

<body bgcolor="#FFCC99">
<h1 align="center"><strong><font color="#9933FF">Kombinovaná (smíšená, hybridní) 
  traktura</font></strong></h1>
<table width="680" border="0" align="center">
  <tr>
    <td><div align="justify"> 
        <p>V nástroji s kombinovanou trakturou je přenos ovládacích impulsů od 
          hracího stolu realizován postupně několika fyzikálními principy. Nejobvyklejší 
          je kombinace elektrické a pneumatické nebo mechanické a elektrické traktury.</p>
        <p>S kombinovanou trakturou se často setkáme u rekonstruovaných nástrojů, 
          u nichž byla původně složitá, čistě pneumatická traktura (rourková pneumatika). 
          Vzhledem ke složitosti zařízení hracího stolu (několik manuálů, množství 
          rejstříků, volné kombinace a další pomocná zařízení) a často problematické 
          údržbě a nevhodnému klimatu (vlhko či naopak sucho, změny teploty) bývá 
          pneumatická traktura často nespolehlivá s množstvím specifických poruch. 
          Proto se mnohdy sahá k částečné záměně rourkové pneumatiky za elektrickou 
          trakturu. Hrací stůl je přebudován na elektrický (v elektrické traktuře 
          je vybudování základního „computeru“, tj. logiky spojek, kombinací, 
          kolektivů, crescenda atd. podstatně jednodušší, elektronické komponenty 
          jsou dnes miniaturní, potřebují ke své činnosti mnohem méně energie 
          a jsou v důsledku spolehlivější než pneumatika). Někdy je při této rekonstrukci 
          vzhled a zařízení hracího stolu z pohledu varhaníka zachováno, častěji 
          je ale hrací stůl podstatně rozšířen a doplněn např. o elektronickou 
          či počítačovou registraci a další vymoženosti (viz např. rekonstrukce 
          varhan na <a href="http://www.hostyn.cz/varhany.htm" target="_blank">sv. 
          Hostýně</a>). Elektrické ovládání je přivedeno k původnímu nástroji 
          až do určitého místa traktury (nejčastěji k poslednímu mezirelé či relé 
          pod vzdušnicí), kde jsou míšky původní traktury s minimální mechanickou 
          úpravou nahrazeny elektromagnety. </p>
      </div></td>
  </tr>
</table>
<p align="center"> 
  <object classid="clsid:D27CDB6E-AE6D-11cf-96B8-444553540000" codebase="http://download.macromedia.com/pub/shockwave/cabs/flash/swflash.cab#version=6,0,29,0" width="500" height="250">
    <param name="movie" value="animace/trelpn4.swf">
    <param name="quality" value="high">
    <embed src="animace/trelpn4.swf" quality="high" pluginspage="http://www.macromedia.com/go/getflashplayer" type="application/x-shockwave-flash" width="500" height="250"></embed></object>
</p>
<table width="680" border="0" align="center">
  <tr>
    <td><div align="justify">Jak je patrné z animace, akční člen (míšek, nadzvedávající 
        kuželky ve vzdušnici) zůstane zachován, zaměněna je jen ta část traktury, 
        která spojuje vzdušnici s hracím stolem (viz např. varhany v <a href="../nastroje/opava/pm/P-Maria.html">opavské 
        Konkatedrále</a>). Detail takové úpravy je na následujícím obrázku:</div></td>
  </tr>
</table>
<p align="center"><img src="obrazky/magnety2.html" alt="Pohled na vzdušnici nástroje s elektropneumatickou trakturou (Konkatedrála v Opavě). Foto: autor" width="600" height="396"></p>
<table width="680" border="0" align="center">
  <tr>
    <td><div align="justify">
        <p>Další obvyklé použití najdeme v rejstříkové či spojkové traktuře nástrojů 
          s mechanickou trakturou. Doplnění rejstříkové traktury o elektrické 
          ovládání umožňuje rozšířit tyto nástroje o volné kombinace, crescendo 
          a další, v mechanické traktuře jinak nerealizovatelné pomocné zařízení 
          (viz. např. varhany v chrámu <a href="../nastroje/opava/svd/sv-duch.html">sv. 
          Ducha</a> v Opavě).</p>
        <p>Jinou oblastí pro použití kombinované traktury je rozšiřování nástrojů 
          o další hlasy. K varhanám se přistaví další vzdušnice (často typu Unit). 
          Její propojení se stávajícím nástrojem je z prostorových (pro další 
          hlasy se většinou nenajde místo přímo ve skříni nástroje, takže vzdušnice 
          stojí někde ve volném prostoru poblíž varhan) i praktických důvodů často 
          možné jen elektrickou cestou (rozšíření pneumatiky je neuskutečnitelné 
          bez výměny mnoha komponentů - tlak vzduchu a jeho množství by nestačilo 
          pro další zařízení, u mechanické traktury je zase obtížné přenést pohyb 
          podstatně dále, vadilo by i ztížení ovládání). Zvláštní variantou tohoto 
          řešení je zjednodušení konstrukce varhan umístěním některých píšťal 
          mimo skříň nástroje. To má význam především u velkých píšťal (např. 
          píšťaly prvních několika tónů velké oktávy mají u otevřeného šestnáctistopého 
          rejstříku délku kolem 6m), které se umístí na samostatnou sníženou vzdušnici 
          (normální vzdušnice v nástroji je ve výšce cca 2m nad podlahou, pod 
          ní je měch a traktura) a nepřesahují tak svou výškou zbytek nástroje. 
          Ovládání k této dodatečné vzdušnici se i u jinak čistě mechanického 
          či pneumatického nástroje řeší dnes z praktických důvodů většinou elektricky.</p>
        <p>Možné je i využití kombinované traktury ve spojkách. Opět z prostorových 
          i praktických důvodů jsou u nových mechanických a rekonstruovaných pneumatických 
          nástrojů spojky někdy stavěny elektrické. Mechanismus spojek tak zabírá 
          v hracím stole minimální místo (zpravidla se jedná jen o několik desek 
          plošných spojů s logickými obvody, sada akčních magnetů je jen jedna 
          - pro každý tón každého hlasu stačí jeden magnet). Navíc u mechanické 
          traktury nedojde stavbou spojek ke ztížení ovládání při sespojkování 
          (viz. popis <a href="Mechanika_spojky.html">spojek v mechanické traktuře</a>).</p>
        <p>Kombinovaná traktura umožňuje ještě jeden způsob rozšíření nástroje 
          - stavbu vzdáleného nebo pohyblivého hracího stolu (viz např. varhany 
          u <a href="../nastroje/olomouc/olomouc.html">sv. Mořice</a> v Olomouci). 
          Tento stůl navíc nemusí být jen jeden (v chrámech se staví většinou 
          jeden na kůru u varhan a další v prostoru hlavní lodi), možné je i ovládání 
          několika nástrojů z jednoho stolu. V tomto případě je hrací stůl vybaven 
          všemi vymoženostmi, které elektrická traktura umožňuje a dnes často 
          doplněn o počítačovou registraci, MIDI Interface apod.</p>
      </div></td>
  </tr>
</table>
<hr>
<table width="680" border="0" align="center">
  <tr> 
    <td><div align="justify">
        <p>I smíšená traktura varhan je dvojího druhu: hrací - <strong><a href="kombinovana_ton.html">tónová</a></strong>, 
          přenášející stisk klávesy manuálu či pedálu na ventil ve vzdušnici a 
          <strong>rejstříková</strong> - přenášející pohyb rejstříkových sklopek 
          či rukojetí na rejstříkové ventily nebo zásuvky. Součástí traktury jsou 
          i <strong>pomocná zařízení</strong> a <strong>spojky</strong>. Kombinovaná 
          traktura je složena z celé řady <strong> komponentů</strong>, část z 
          nich je shodná s komponenty odpovídajících základních typů traktur (<a href="Mechanika_komponent.html">mechanické</a>, 
          <a href="pneumatika_komponent.html">pneumatické</a> a elektrické), část, 
          nacházející se právě v místě styku těchto typů, je specifická a je popsána 
          na samostatné stránce.</p>
        <p>Samostatným typem kombinované hrací traktury (a historicky nejstarším) 
          je pneumaticko-mechanická traktura, nazývaná dle svého objevitele <strong><a href="barkerova_paka.html">Barkerova 
          páka</a></strong> (pneumatický stroj).</p>
      </div></td>
  </tr>
</table>
<hr>
<table width="680" border="0" align="center">
  <tr>
    <td><p>&nbsp;</p>
      <p align="justify">Na dalších stránkach jsou popsány <strong><a href="kombinovana_komponent.html">komponenty 
        kombinované traktury</a></strong>, <strong><a href="kombinovana_ton.html">smíšená 
        tónová traktura</a></strong>,<strong> <a href="kombinovana_registr.html">smíšená 
        rejstříková traktura</a> </strong>a<strong> <a href="barkerova_paka.html">Barkerova 
        páka</a>. </strong></p></td>
  </tr>
</table>
<p>&nbsp;</p>
<hr>
<p><font size="-2"><strong>Poznámka:</strong> Tato stránka je součástí <strong><a href="anatomie.html">Anatomie 
  varhan</a></strong> &reg;, &copy; <strong><a href="http://home.vsb.cz/petr.bernat">Ing. 
  Petr Bernat</a></strong>. Všechny animace <strong>&copy; <a href="http://www.organy.of.pl/" target="_blank">Konrad 
  Zacharski</a></strong></font></p>
<p align="center">&nbsp;</p>
</body>

<!-- Mirrored from www.anatomie-varhan.cz/texty/varhany/anatomie/kombinovana.htm by HTTrack Website Copier/3.x [XR&CO'2014], Wed, 17 Jan 2024 08:23:37 GMT -->
</html>
