<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<!-- Mirrored from www.anatomie-varhan.cz/texty/varhany/anatomie/vzdusnice_ton_ventil.htm by HTTrack Website Copier/3.x [XR&CO'2014], Wed, 17 Jan 2024 08:11:55 GMT -->
<head>
<title>Ventilová vzdušnice</title>
<meta http-equiv="Content-Type" content="text/html; charset=utf-8">
</head>

<body bgcolor="#FFCC99">
<h1 align="center"><strong><font color="#9933FF">Ventilová vzdušnice</font></strong></h1>
<table width="680" border="0" align="center">
  <tr>
    <td><div align="justify"> 
        <p>U <strong>ventilové vzdušnice</strong> je způsob přidělování vzduchu 
          píšťalám obdobný, jako u <a href="vzdusnice_ton_zasuvka.html">zásuvkové 
          vzdušnice</a>. Klapkové ventily vpouštějí vzduch do příčných kanálů 
          – tónových kancel, které jej rozvedou pod píšťaly jednotlivých tónů:</p>
        </div></td>
  </tr>
</table>
<p align="center"> 
  <img src="animace/wiatr3.gif" height="180" />
</p>
<table width="680" border="0" align="center">
  <tr>
    <td><div align="justify">Rozmístění píšťal tónů (v příčném směru) a rejstříků 
        (v podélném směru) je rovněž stejné, jako u ostatních vzdušnic:</div></td>
  </tr>
</table>
<table width="680" border="0" align="center">
  <tr>
    <td><div align="center"><img src="obrazky/wiatr5.gif" alt="Rozmístění píšťal jednoho rejstříku." width="250" height="169">&nbsp;&nbsp;&nbsp;<img src="obrazky/wiatr6.gif" alt="Rozmístění píšťal jednoho tónu." width="250" height="174"></div></td>
  </tr>
</table>
<table width="680" border="0" align="center">
  <tr>
    <td><div align="justify">To, co tento typ vzdušnice odlišuje od ostatních 
        konstrukcí s tónovými kancelami je způsob přidělování vzduchu píšťalám 
        jednotlivých rejstříků (podélné ovládání). U zásuvkových vzdušnic plní 
        tuto funkci zásuvka, u ventilové vzdušnice je to druhá řada ventilů. Princip 
        jejich práce nastiňuje následující animace řezu jednou tónovou kancelou 
        s trojicí píšťal (tří rejstříků):</div></td>
  </tr>
</table>
<p align="center"> 
  <img src="animace/wiatrz1.gif" height="350" />
</p>
<table width="680" border="0" align="center">
  <tr>
    <td><div align="justify">
        <p>Každá píšťala má přívod vzduchu kanálkem z tónové kancely ovládán pomocí 
          membránového nebo míškového ventilu. Všechny membrány, patřící píšťalám 
          jednoho hlasu (po celé délce vzdušnice) jsou připevněny ke společnému 
          kanálku (na animaci jsou tři kanálky pro tři rejstříky). Ovládáním tlaku 
          vzduchu v tomto kanálku pomocí rejstříkového ventilu řídíme otevírání 
          (vypuštěním vzduchu z kanálku) či zavírání (naplněním kanálku vzduchem) 
          ventilu.</p>
        <p><img src="obrazky/wiatrz2.gif" alt="Ventil pod píšťalou - v uzavřeném stavu." width="107" height="166" hspace="10" align="left">Samotný 
          ventil, používaný u této vzdušnice má nejčastěji podobu tobolkového 
          míšku – prstence (polštářku, taštičky) z měkké kůže, který je vlepen 
          mezi dvojici tuhých kroužků (ze dřeva či tvrzeného papíru). Uvnitř míšku 
          je většinou přídavná pružinka, která zlepšuje těsnící vlastnosti jím 
          tvořeného ventilu. <br>
        </p>
        </div></td>
  </tr>
</table>
<table width="680" border="0" align="center">
  <tr>
    <td><div align="justify"> 
        <p><img src="obrazky/wiatrz3.gif" alt="Uzavřený ventil brání proniknutí vzduchu z kancely do píšťaly." width="109" height="168" hspace="10" align="right">Nafoukneme-li 
          míšek stlačeným vzduchem z registračního kanálku, dolní kroužek se přitiskne 
          k otvoru z kancely a brání průchodu vzduchu k píšťale. </p>
        <p>Rejstřík je tedy vypnutý, jeho píšťaly nezazní ani po naplnění tónové 
          kancely vzduchem po stisknutí kláves (obrázek napravo).</p>
        <p><img src="obrazky/wiatrz4.gif" alt="Zapnutý rejstřík, vzduch proudí přes otevřený ventil pod píšťalou." width="108" height="168" hspace="10" align="left">Po 
          vypuštění vzduchu z registračního kanálku (zapnutím rejstříku na hracím 
          stole, které se přenese trakturou až na ventil, který se postará o příslušné 
          řízení tlaku vzduchu v kanálku) míšky splasknou. Pokud se v tónové kancele 
          objeví stlačený vzduch (je stisknuta příslušná klávesa), jeho přetlak 
          překoná snadno zbytkovou sílu (pružinky a vlastní váhy kroužku míšku) 
          a volně projde k píšťale.<br>
        </p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">Konstrukce ventilů (pod píšťalami) může být různá, 
        někteří varhanáři používají místo tobolek (kruhových míšků) obdobu klínových 
        míšků – viz následující obrázky.</div></td>
  </tr>
</table>
<p align="center"><img src="obrazky/wiatrz5.gif" alt="Ventily pod píšťalami ve formě klínových míšků." width="426" height="288"></p>
<table width="680" border="0" align="center">
  <tr>
    <td><div align="justify">Činnost této varianty vzdušnice je v principu stejná 
        jako v předešlém případě, ventil (těsnící kroužek) připevněný k pohyblivé 
        části míšku ovládá přívod vzduchu k píšťale v závislosti na tlaku v registračním 
        kanálku.</div></td>
  </tr>
</table>
<table width="680" border="0" align="center">
  <tr>
    <td><div align="center"><img src="obrazky/wiatrz6.gif" alt="Oba rejstříky vypnuty, vzduch z kancely se k píšťalám nedostane." width="208" height="280">&nbsp;&nbsp;&nbsp;<img src="obrazky/wiatrz7.gif" alt="Pravý rejstřík zapnutý, píšťala zní." width="203" height="277"></div></td>
  </tr>
</table>
<table width="680" border="0" align="center">
  <tr>
    <td><div align="justify">Míšky jsou opět připevněny na společném přívodu (kanálku), 
        jediný rozdíl je ve směru jejich ovládání (uzavírají otvor zespodu ve 
        směru tlaku, předchozí konstrukce proti tlaku).<br>
        Další konstrukční variantou je použití čistě membránového ventilu:</div></td>
  </tr>
</table>
<p align="center"><img src="obrazky/wiatrz8.gif" alt="Píšťalové ventily ve formě membránového ventilu." width="458" height="290"></p>
<table width="680" border="0" align="center">
  <tr>
    <td><div align="justify">Činnost tohoto typu ventilu je podrobně popsána v 
        kapitole o <a href="pneumatika_komponent.html">komponentech pneumatické 
        traktury</a>. <img src="obrazky/wiatrz9.gif" alt="Všechny rejstříky vypnuté. Vzduch z kancely se k píšťalám přes membránové ventily nedostane." width="310" height="262" hspace="10" vspace="10" align="right">Není-li 
        nad membránou (na obrázku jsou montovány svisle, takže vedle membrány 
        nalevo) stlačený vzduch, přetlak vzduchu z kancely překoná její pružnost 
        a projde přes kanálky v bločku až k píšťale. Naplníme-li prostor nad membránou 
        stlačeným vzduchem (vypneme příslušný rejstřík), membrána se přitiskne 
        k otvorům v bločku a vzduch se k píšťale nedostane. (obrázek napravo).</div></td>
  </tr>
</table>
<table width="680" border="0" align="center">
  <tr>
    <td><div align="justify"><img src="obrazky/wiatrz10.gif" alt="Membránové ventily ovládají přítok vzduchu z kancely do píšťal. Rejstřík vlevo je vypnutý, zbývající dva zapnuté." width="308" height="263" hspace="10" align="left">Zapneme-li 
        rejstřík, vypustíme tím z prostoru nad membránou vzduch a zanikne tak 
        síla, která ji tiskla k otvorům pod ní. Po stisknutí klávesy vzduch z 
        kancely nafoukne membrány zespodu (na obrázku díky svislé montáži zprava) 
        a projde volně až do píšťaly. Na obrázku nalevo je zachycen právě tento 
        okamžik, rejstřík nalevo má v komůrce nad membránou stále stlačený vzduch, 
        takže zůstává vypnutý, zbývající dva jsou zapnuté a zní.</div></td>
  </tr>
</table>
<p align="center">&nbsp;</p>
<hr>
<table width="680" border="0" align="center">
  <tr> 
    <td><div align="justify"> 
        <p>Na souvisejících stránkách najdete popis dalších konstrukčních variant 
          <strong><a href="vzdusnice_ton.html">vzdušnic s tónovými kancelami</a></strong>. 
          Jsou to <strong><a href="vzdusnice_ton_zasuvka.html">zásuvková vzdušnice</a></strong>, 
          <strong>a <a href="vzdusnice_ton_dvojventil.html">bodcová vzdušnice</a></strong>.</p>
        <p>Popis pak pokračuje další velkou skupinou <strong><a href="vzdusnice_registr.html">vzdušnic 
          s rejstříkovými kancelami</a></strong> - <strong><a href="vzdusnice_registr_kuzelka.html">kuželková 
          vzdušnice</a></strong>, <strong><a href="vzdusnice_registr_membrana.html">membránová 
          vzdušnice</a></strong> a <a href="vzdusnice_registr_vertikal.html"><strong>vzdušnice 
          se svislými ventily</strong></a> a <strong><a href="vzdusnice_unit.html">skříňovou 
          vzdušnicí (Unit)</a></strong>.</p>
      </div></td>
  </tr>
</table>
<hr>
<p><font size="-2"><strong>Poznámka:</strong> Tato stránka je součástí <strong><a href="anatomie.html">Anatomie 
  varhan</a></strong> &reg;, &copy; <strong><a href="http://home.vsb.cz/petr.bernat">Ing. 
  Petr Bernat</a></strong>. Všechny animace <strong>&copy; <a href="http://www.organy.of.pl/">Konrad 
  Zacharski</a></strong></font></p>
<p align="center">&nbsp;</p>
</body>

<!-- Mirrored from www.anatomie-varhan.cz/texty/varhany/anatomie/vzdusnice_ton_ventil.htm by HTTrack Website Copier/3.x [XR&CO'2014], Wed, 17 Jan 2024 08:12:05 GMT -->
</html>
