<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<!-- Mirrored from www.anatomie-varhan.cz/texty/varhany/anatomie/kombinovana_komponent.htm by HTTrack Website Copier/3.x [XR&CO'2014], Wed, 17 Jan 2024 08:23:38 GMT -->
<head>
<title>Komponenty smíšené traktury</title>
<meta http-equiv="Content-Type" content="text/html; charset=utf-8">
</head>

<body bgcolor="#FFCC99">
<h1 align="center"><font color="#9933FF">Komponenty smíšené traktury </font></h1>
<table width="680" border="0" align="center">
  <tr>
    <td><div align="justify">
        <h2><font color="#9933FF">1. Elektropneumatická traktura</font></h2>
        <p>Elektropneumatická traktura pracuje, jak už název napovídá, na kombinovaném 
          principu s využitím dvou druhů impulsů – elektrických a pneumatických. 
          V traktuře jsou tak použity jak elektromagnetické, tak i pneumatické 
          komponenty, jejichž popis je na samostatných stránkách <a href="pneumatika_komponent.html">komponenty 
          pneumatické traktury</a> a komponenty elektrické traktury. <br>
          Kromě výše popsaných elementů najdeme u elektropneumatické traktury 
          ještě i specifické součásti, které slouží k přeměně impulsů elektrických 
          na pneumatické či naopak a které se u základních typů traktur (čistě 
          pneumatické či čistě elektrické) nevyskytují, neboť nejsou potřeba. 
          U smíšené (kombinované, hybridní) traktury se nacházejí na místě styku 
          obou systémů a zabezpečují přeměnu média impulsu (el. proudu na stlačený 
          vzduch či naopak). </p>
        <p>Základním prvkem, zabezpečujícím právě takovou přeměnu je elektropneumatické 
          relé. Pneumatické relé, využívané např. ve vzdušnici, již jistě znáte 
          jako element pneumatické traktury. Čím se liší od elektropneumatického 
          relé?</p>
      </div></td>
  </tr>
</table>
<table width="680" border="0" align="center">
  <tr> 
    <td width="262" align="left" valign="top"> 
      <img src="animace/relais7.gif" height="250" />
    </td>
    <td width="408" valign="top"><div align="justify">
        <p>Jak je patrné z obrázku, zamění se pouze dolní „přijímací“ část relé, 
          horní – výkonová (pneumatická) část zůstane v obou případech identická. 
          Míšek, naplňovaný tlakovým vzduchem je nahrazen elektrickým prvkem – 
          elektromagnetem. Jeho funkce je analogická s funkcí míšku, přijímá impuls 
          (tentokráte elektrický) od nadřazeného řídicího členu (např. spínače 
          v hracím stole) a v jeho důsledku nadzvedává kuželku ventilu v relé. 
          Celek tak slouží k přeměně nosného média impulsu – elektrický proud 
          v přívodech se zde mění na proud vzduchu v rource.<br>
          <br>
        </p>
        </div></td>
  </tr>
</table>
<table width="680" border="0" align="center">
  <tr> 
    <td>Konstrukci elektropneumatického relé přibližuje následující obrázek:</td>
  </tr>
</table>
<p align="center"><img src="obrazky/rel_elmg.gif" alt="Elektropneumatické relé." width="495" height="233"></p>
<table width="680" border="0" align="center">
  <tr>
    <td><div align="justify">Druhým charakteristickým prvkem elektropneumatické 
        traktury je elektromagnetický ventil. Jedná se o zařízení, sestrojené 
        na základě elektromagnetu s jádrem ve tvaru obráceného písmene U a vlastního 
        ventilu, tvořeného kovovým diskem pohybujícím se ve speciálním pouzdře. 
        Právě pohyb tohoto disku, ovládaný elektromagnetem, řídí tok vzduchu kanálky 
        v pouzdře.</div></td>
  </tr>
</table>
<table width="680" border="0" align="center">
  <tr>
    <td width="152" align="left" valign="top"><img src="obrazky/elmagn3.gif" alt="Elektromagnetický ventil. Foto: Katalog Laukhuff" width="135" height="188"></td>
    <td width="518" valign="top"><div align="justify">
        <p>Na obrázku je fotografie takového elektromagnetického ventilu. Dobře 
          je viditelný elektromagnet (jeho cívky na U jádře) a pouzdro ventilu, 
          disk je uzavřen uvnitř pouzdra ve spodní části ventilu.<br>
        </p>
        <p>Následující ilustrace ukazuje řez tímto ventilem. Na jádru elektromagnetu 
          jsou navinuty dvě cívky, ke kterým se přivádí elektrické impulsy. Konce 
          jádra tvoří pólové nástavce, přiléhající do destičky s otvorem (1). 
          <br>
        </p>
      </div></td>
  </tr>
</table>
<p align="center"><img src="obrazky/elmagn4.gif" alt="Řez elektromagnetickým ventilem" width="354" height="196"></p>
<table width="680" border="0" align="center">
  <tr>
    <td><div align="justify">Elektromagnet je upevněn v kovovém pouzdře s kanálky, 
        uvnitř kterého je volně pohyblivý disk z feromagnetického materiálu (měkká 
        ocel). V klidovém stavu (cívkami neprochází el. proud) spočívá kroužek 
        (na obrázku v červené barvě) vlastní vahou na dně pouzdra. Přikrývá tak 
        výstupní otvor pouzdra (2), zbývající otvory (1 a 3) jsou otevřené. Průtok 
        el. proudu vinutím cívek způsobí přitažení disku k pólovým nástavcům, 
        čímž se uzavře otvor (1) a otevřou otvory (2 a 3).</div></td>
  </tr>
</table>
<table width="680" border="0" align="center">
  <tr>
    <td width="415" valign="top"><div align="justify">Práci tohoto zařízení nejlépe 
        ilustruje animace napravo, je na ní elektromagnetický ventil řídící tok 
        vzduchu v kanálech uvnitř vzdušnice. Elektromagnet ventilu se nachází 
        uvnitř větší komory, naplněné stlačeným vzduchem. Vzduch z této komory 
        se díky ventilu může dostat do svislého kanálku v levé části obrázku. 
        Aby k tomu mohlo dojít, musí se elektromagnet dostat do klidového stavu 
        (el. proud do cívek musí být vypnut). V tom okamžiku spadne kovový disk 
        na dno pouzdra a vzduch může proudit otevřenými otvory (1) mezi póly elektromagnetu 
        a (3) na boku pouzdra. Současně disk uzavírá výfukový otvor (2) a zabraňuje 
        tak úniku vzduchu do okolí.</div></td>
    <td width="255" align="right" valign="top"> 
      <img src="animace/elmagn5.gif" height="250" />
    </td>
  </tr>
</table>
<table width="680" border="0" align="center">
  <tr>
    <td><div align="justify">V aktivním stavu (proud do cívek zapnut) je kroužek 
        přitažen k pólům elektromagnetu (do horní polohy) a uzavře přívod vzduchu 
        otvorem (1) mezi póly. Současně se odkryje spodní výfukový otvor (2), 
        tvořící k hornímu otvoru kontraventil a přes něj vzduch ze svislého kanálku 
        (3) volně unikne do okolí.</div></td>
  </tr>
</table>
<p align="center"><img src="obrazky/elmagn6.gif" alt="Různá provedení elektromagnetického ventilu. Foto: katalog Organ Supply Industries" width="388" height="153"></p>
<hr>
<table width="680" border="0" align="center">
  <tr>
    <td><div align="justify"> 
        <h2><font color="#9933FF">2. Pneumaticko-elektrická traktura</font></h2>
        <p>V případě, že kombinovanou trakturu použijeme k rozšíření nástroje 
          (např. o další rejstříky, kdy se ke stávajícímu stroji připojí další 
          vzdušnice, mnohdy i typu Unit), potřebujeme získat elektrické imlulsy 
          ze stávajících pneumatických. </p>
      </div></td>
  </tr>
</table>
<table width="680" border="0" align="center">
  <tr> 
    <td width="218" align="left" valign="top">
      <img src="animace/relatko1.gif" height="113" />
    </td>
    <td width="452" valign="top">
<div align="justify">Sepnutí kontaktu lze odvodit např. od spodní, pneumatické 
        části relé. Pohyb horní desky míšku neovládá ventil, ale přes pohyblivý 
        palec spíná pérový kontakt (čímž vznikne pneumaticko – elektrické relé, 
        výkonovou část tvoří el. obvod). </div></td>
  </tr>
</table>
<table width="680" border="0" align="center">
  <tr>
    <td><div align="justify">Dnes je častější použití bezkontaktního optoelektronického 
        spínání – (viz <a href="elektrika_komponent.html#optozavora">komponenty 
        el. traktury</a>) - k některé stávající pohyblivé části traktury (pneumatické, 
        ale v tomto případě i mechanické) se připevní malá lehká clonka, zasahující 
        do dráhy světelného paprsku v optozávoře (běžnější jsou dnes prvky, pracující 
        v infračerveném – neviditelném spektru).</div></td>
  </tr>
</table>
<table width="680" border="0" align="center">
  <tr> 
    <td width="429" valign="top">
<div align="justify"> Pohyb prvku svázaného s clonkou způsobí přerušení paprsku 
        a sepnutí či rozepnutí tranzistoru (nebo kontaktního relé) na výstupu 
        optozávory. Celek se tedy chová jako pneumaticko (či mechanicko) elektrické 
        relé. Výhodou je minimální zásah do stávajícího mechanismu traktury a 
        nulové silové ovlivnění prvku, použitého pro řízení (clonka trakturu nijak 
        mechanicky nezatěžuje). </div></td>
    <td width="241" align="right" valign="top"> <div align="right">
      <img src="animace/optoclen.gif" height="96" />
      </div></td>
  </tr>
</table>
<hr>
<table width="680" border="0" align="center">
  <tr>
    <td><p>&nbsp;</p>
      <p>Na dalších stránkách je popsáno použití těchto komponentů v <strong><a href="kombinovana_ton.html">tónové</a></strong> 
        a <strong><a href="kombinovana_registr.html">rejstříkové</a></strong> traktuře.</p></td>
  </tr>
</table>
<hr>
<p><font size="-2"><strong>Poznámka:</strong> Tato stránka je součástí <strong><a href="anatomie.html">Anatomie 
  varhan</a></strong> &reg;, &copy; <strong><a href="http://home.vsb.cz/petr.bernat">Ing. 
  Petr Bernat</a></strong>. Všechny animace <strong>&copy; <a href="http://www.organy.of.pl/" target="_blank">Konrad 
  Zacharski</a></strong></font></p>
<p>&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p align="center"><font color="#9933FF"></font> </p>
</body>

<!-- Mirrored from www.anatomie-varhan.cz/texty/varhany/anatomie/kombinovana_komponent.htm by HTTrack Website Copier/3.x [XR&CO'2014], Wed, 17 Jan 2024 08:23:46 GMT -->
</html>
