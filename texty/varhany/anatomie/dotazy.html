<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<!-- Mirrored from www.anatomie-varhan.cz/texty/varhany/anatomie/dotazy.htm by HTTrack Website Copier/3.x [XR&CO'2014], Wed, 17 Jan 2024 07:50:13 GMT -->
<head>
<title>Časté dotazy</title>
<meta http-equiv="Content-Type" content="text/html; charset=utf-8">
</head>

<body bgcolor="#FFCC99">
<h1 align="center"><strong><font color="#9933FF">Časté dotazy okolo varhan</font></strong></h1>
<table width="680" border="0" align="center">
  <tr>
    <td height="141">
<div align="justify"> 
        <p>Tak jako v každé oblasti lidské činosti i varhany vyvolávají řadu otázek 
          u každého, kdo se s nimi setkává ať už denně, nebo zřídka či poprvé. 
          Některé laické či začátečnické dotazy mohou vyvolat úsměv, odpovědi 
          na jiné mohou být nejednoznačné či dokonce sporné. Na této stránce jsou 
          shrnuty nejčastější z nich, pokud zde nenaleznete odpověď na svou otázku, 
          kontaktujte mne přímo či z <a href="#formular">formuláře</a> na konci 
          této stránky, pokusíme se odpověď nalézt. Odpovědi na dotazy, které 
          mohou zajímat větší okruh čtenářů, jsou zveřejněny na <a href="dotazy2.html">stránce 
          podrobnějších odpovědí</a>.</p>
        <p>&nbsp;</p>
        </div></td>
  </tr>
</table>
<hr>
<table width="680" border="0" align="center">
  <tr> 
    <td><ul>
        <li><strong><a href="#pistaly">Kolik píšťal vlastně mají varhany?</a></strong></li>
        <li><strong><a href="#hlasitost">Jak „silně“ (hlasitě) mohu hrát, nepokazím 
          tím něco?</a></strong></li>
        <li><strong><a href="#jakcasto">Lze na varhany hrát často nebo jen při 
          vynímečných příležitostech? </a></strong><a href="#jakcasto"><strong>Neopotřebovává 
          se (nekazí se) nástroj častým hraním?</strong></a></li>
        <li><strong><a href="#poradek">Na co si mám dát pozor, hraji-li na „cizí“ 
          varhany (na varhany, u nichž jsem jen hostem)?</a></strong></li>
        <li><strong><a href="#zaluzie">Mají zůstat po skončení hry žaluzie otevřené 
          nebo uzavřené?</a></strong></li>
        <li><strong><a href="#klavesy">Proč se na některé varhany hraje poměrně 
          snadno, u jiných jdou klávesy tak těžce?</a></strong></li>
        <li><strong><a href="#denik">Co to je „provozní kniha“, co se do ní píše?</a></strong></li>
        <li><strong><a href="#ladeni">Jak často je nutné varhany ladit?</a></strong></li>
        <li><strong>Je nutné staré varhany restaurovat, nestačila by jen „oprava“? 
          </strong><br>
        </li>
      </ul></td>
  </tr>
</table>
<a name="pistaly"></a>
<hr>
<table width="650" border="0" align="center">
  <tr> 
    <td><div align="justify"> 
        <h2><strong><font color="#9900FF">Kolik píšťal vlastně mají varhany?</font></strong></h2>
        <p>Tento dotaz je záměrně uveden jako první, patří totiž k nejčastějším 
          otázkám, které varhany vyvolávají. Uděláte-li si malou „soukromou“ anketu 
          a ukážete-li několika lidem např. fotografie prospektů malých i velkých 
          nástrojů, budete sami překvapeni, kolik lidí je přesvědčeno že varhany 
          jsou to, „co je vidět“, takže čísla odhadnutého počtu píšťal u řady 
          z nich se pohybují někde mezi pár desítkami až maximálně jedním stem. 
          Skutečné počty jsou však podstatně (někdy i velmi podstatně) vyšší.</p>
        <p>Nejméně píšťal mají portativy (malé přenosné varhánky) a varhanní pozitivy 
          s jedním rejstříkem (jednou píšťalovou řadou). U nich je počet píšťal 
          shodný s počtem kláves, při běžném tónovém rozsahu se pohybuje mezi 
          56 až max. 61 píš´talami. U všech ostatních nástrojů s více rejstříky 
          je píšťal více – obecně tolikrát, kolik rejstříků nástroj má. Největší 
          varhany mohou mít až 33 tisíc píšťal, (naše největší varhany v chrámu 
          sv. Mořice v Olomouci jich mají 10.700), varhany běžné velikosti mezi 
          2 až 5 tisíci píšťal, střední varhany okolo 500 až 1500 píšťal a malé 
          varhany (pozitivy, domácí nástroje apod.) do 500 píšťal.</p>
      </div>
      <div align="justify"> 
        <p>Jakým způsobem lze přibližně určit počet píšťal? Vynásobíme-li počet 
          tónů příslušné klaviatury počtem rejstříků (bez spojek!). V manuálech 
          je zpravidla 56 až 61 kláves (podle tónového rozsahu nástroje, který 
          může být různý), v pedálu 24 až 32 kláves. Výsledná čísla (pro manuály 
          a pedál) pak sečteme. Tento výpočet je jen přibližný - předpokládá, 
          že každý rejstřík je tvořen jednou píšťalovou řadou, která má navíc 
          pro každý tón jednu píšťalu. Toto pravidlo však má ale několik výjimek:</p>
      </div>
      <ul>
        <li>
          <div align="justify"><strong>Smíšené hlasy</strong> používají pro jeden 
            tón více píšťal (viz kapitola <a href="pistaly_hlasy_smisene.html">smíšené 
            hlasy</a>). U některých jsou to 2 píšťaly, u jiných 3 až 7 píšťal. 
            Je-li řad více než 4, nemusí být počet píšťal pro tón stejný v celém 
            rozsahu klaviatury (např. v basu to jsou 4 řady, ve středu 6 řad a 
            na konci tónového rozsahu 7 řad). Skutečný počet píšťal je v tomto 
            případě vyšší než výsledek násobení počtu rejstříků a tónů.</div>
        </li>
        <li>
          <div align="justify"><strong>Úsporné konstrukce</strong> mohou používat 
            jednu píšťalu vícenásobně pro několik rejstříků (extrémním případem 
            jsou tzv. <a href="multiplex.html">multiplexní varhany</a>). Pomocí 
            transmisí a extenzí je jedna řada píšťal využita např. v manuálu i 
            pedálu, pro rejstříky ve více polohách atd. V tomto případě je tedy 
            skutečný počet píšťal nižší (někdy i podstatně) než počet, určený 
            prostým vynásobením počtu rejstříků a tónů.</div>
        </li>
        <li>
          <div align="justify"><strong>Virtuální</strong> (elektronické) <strong>hlasy</strong> 
            píšťaly nepoužívají vůbec, zvuk je u nich tvořen elektronickou cestou.</div>
        </li>
      </ul>
      <div align="justify">
        <p><br>
          Neznáme-li tedy počet píšťal nástroje z jeho dispozice a neznáme-li 
          přesně jeho konstrukci, lze počet píšťal výpočtem určit jen přibližně. 
          Přesnost odhadu se zvyšuje se stářím nástroje (u starších varhan se 
          záludnosti typu multiplexu nevyskytovaly a počet píšťalových řad u smíšených 
          hlasů byl zapsán u názvu rejstříku). Následuje malý příklad určení počtu 
          píšťal středních varhan z dané dispozice:<br>
        </p>
      </div></td>
  </tr>
</table>
<table width="636" border="0" align="center">
  <tr> 
    <td colspan="4"> <div align="center"> 
        <p><b><font color="#0000FF">I. manuál (hlavní stroj) C-g<sup>3</sup> -56 
          tónů</font></b></p>
      </div></td>
  </tr>
  <tr> 
    <td width="28"> <p><font color="#000000" size="2"><b>1.</b></font></p></td>
    <td width="190"> <p><font color="#000000" size="2"><b>Bourdon</b></font></p></td>
    <td width="98"> <p><font color="#000000" size="2"><b>16'</b></font></p></td>
    <td width="302"><div align="right">56 píšťal</div></td>
  </tr>
  <tr> 
    <td width="28"> <p><font color="#000000" size="2"><b>2.</b></font></p></td>
    <td width="190"> <p><font color="#000000" size="2"><b>Principál</b></font></p></td>
    <td width="98"> <p><font color="#000000" size="2"><b>8'</b></font></p></td>
    <td width="302"><div align="right">56 píšťal</div></td>
  </tr>
  <tr> 
    <td width="28"> <p><font color="#000000" size="2"><b>3.</b></font></p></td>
    <td width="190"> <p><font color="#000000" size="2"><b>Dřevěná flétna</b></font></p></td>
    <td width="98"> <p><font color="#000000" size="2"><b>8'</b></font></p></td>
    <td width="302"><div align="right">56 píšťal</div></td>
  </tr>
  <tr> 
    <td width="28"> <p><font color="#000000" size="2"><b>4.</b></font></p></td>
    <td width="190"> <p><font color="#000000" size="2"><b>Salicionál</b></font></p></td>
    <td width="98"> <p><font color="#000000" size="2"><b>8'</b></font></p></td>
    <td width="302"><div align="right">56 píšťal</div></td>
  </tr>
  <tr> 
    <td width="28"> <p><font color="#000000" size="2"><b>5.</b></font></p></td>
    <td width="190"> <p><font color="#000000" size="2"><b>Trubicová flétna</b></font></p></td>
    <td width="98"> <p><font color="#000000" size="2"><b>4'</b></font></p></td>
    <td width="302"><div align="right">56 píšťal</div></td>
  </tr>
  <tr> 
    <td width="28" height="21"> <p><font color="#000000" size="2"><b>6.</b></font></p></td>
    <td width="190" height="21"> <p><font color="#000000" size="2"><b>Mixtura</b></font></p></td>
    <td width="98" height="21"> <p><font color="#000000" size="2"><b>4x</b></font></p></td>
    <td width="302"><div align="right">čtyřřadá mixtura (4x56)= 224píšťal</div></td>
  </tr>
  <tr> 
    <td width="28"> <p><font color="#000000" size="2"><b>7.</b></font></p></td>
    <td width="190"> <p><font color="#000000" size="2"><b>I</b></font></p></td>
    <td width="98"> <p><font color="#000000" size="2"><b>4'</b></font></p></td>
    <td width="302">superpojka (nemá píšťaly)</td>
  </tr>
  <tr> 
    <td width="28"> <p><font color="#000000" size="2"><b>8.</b></font></p></td>
    <td width="190"> <p><font color="#000000" size="2"><b>II/I</b></font></p></td>
    <td width="98"> <p><font color="#000000" size="2"><b>8'</b></font></p></td>
    <td width="302">spojka manuálů (nemá píšťaly)</td>
  </tr>
  <tr> 
    <td width="28"> <p><font color="#000000" size="2"><b>9.</b></font></p></td>
    <td width="190"> <p><font color="#000000" size="2"><b>II/I</b></font></p></td>
    <td width="98"> <p><font color="#000000" size="2"><b>4'</b></font></p></td>
    <td width="302">superspojka manuálů (nemá píšťaly)</td>
  </tr>
  <tr> 
    <td width="28"> <p><font color="#000000" size="2"><b>10.</b></font></p></td>
    <td width="190"> <p><font color="#000000" size="2"><b>II/I</b></font></p></td>
    <td width="98"> <p><font color="#000000" size="2"><b>16'</b></font></p></td>
    <td width="302">subspojka manuálů (nemá píšťaly)</td>
  </tr>
  <tr> 
    <td colspan="4"> <div align="center"> 
        <p><b><font color="#0000FF">II. manuál (žaluziový stroj) C-g<sup>3</sup> 
          -56 tónů</font></b></p>
      </div></td>
  </tr>
  <tr> 
    <td width="28"> <p><b><font size="2">11.</font></b></p></td>
    <td width="190"> <p><b><font size="2">Kryt</font></b></p></td>
    <td width="98"> <p><b><font size="2">8'</font></b></p></td>
    <td width="302"><div align="right">56 píšťal</div></td>
  </tr>
  <tr> 
    <td width="28"> <p><b><font size="2">12.</font></b></p></td>
    <td width="190"> <p><b><font size="2">Quintadena</font></b></p></td>
    <td width="98"> <p><b><font size="2">8'</font></b></p></td>
    <td width="302"><div align="right">56 píšťal</div></td>
  </tr>
  <tr> 
    <td width="28"> <p><b><font size="2">13.</font></b></p></td>
    <td width="190"> <p><b><font size="2">Unda maris 2x</font></b></p></td>
    <td width="98"> <p><b><font size="2">8'</font></b></p></td>
    <td width="302"><div align="right">dvouřadý výchvěvný hlas (2x56)=112 píšťal</div></td>
  </tr>
  <tr> 
    <td width="28"> <p><b><font size="2">14.</font></b></p></td>
    <td width="190"> <p><b><font size="2">Houslový principál</font></b></p></td>
    <td width="98"> <p><b><font size="2">4'</font></b></p></td>
    <td width="302"><div align="right">56 píšťal</div></td>
  </tr>
  <tr> 
    <td width="28"> <p><b><font size="2">15.</font></b></p></td>
    <td width="190"> <p><b><font size="2">Příčná flétna</font></b></p></td>
    <td width="98"> <p><b><font size="2">4'</font></b></p></td>
    <td width="302"><div align="right">56 píšťal</div></td>
  </tr>
  <tr> 
    <td width="28"> <p><b><font size="2">16.</font></b></p></td>
    <td width="190"> <p><font size="2"><b>Flétna</b></font></p></td>
    <td width="98"> <p><b><font size="2">2'</font></b></p></td>
    <td width="302"><div align="right">56 píšťal</div></td>
  </tr>
  <tr> 
    <td width="28"> <p><b><font size="2">17.</font></b></p></td>
    <td width="190"> <p><b><font size="2">II</font></b></p></td>
    <td width="98"> <p><b><font size="2">4'</font></b></p></td>
    <td width="302">superpojka (nemá píšťaly)</td>
  </tr>
  <tr> 
    <td colspan="4"> <div align="center"> 
        <p><b><font color="#0000FF">Pedál C-f<sup>1</sup> -30 tónů</font></b></p>
      </div></td>
  </tr>
  <tr> 
    <td width="28"> <p><b><font size="2">18.</font></b></p></td>
    <td width="190"> <p><b><font size="2">II/P</font></b></p></td>
    <td width="98"> <p><b><font size="2">8'</font></b></p></td>
    <td width="302">spojka manuálu do pedálu (nemá píšťaly)</td>
  </tr>
  <tr> 
    <td width="28"> <p><b><font size="2">19.</font></b></p></td>
    <td width="190"> <p><b><font size="2">I/P</font></b></p></td>
    <td width="98"> <p><b><font size="2">8'</font></b></p></td>
    <td width="302">spojka manuálu do pedálu (nemá píšťaly)</td>
  </tr>
  <tr> 
    <td width="28"> <p><b><font size="2">20.</font></b></p></td>
    <td width="190"> <p><b><font size="2">Oktávbas</font></b></p></td>
    <td width="98"> <p><b><font size="2">8'</font></b></p></td>
    <td width="302"><div align="right">30 píšťal</div></td>
  </tr>
  <tr> 
    <td width="28"> <p><b><font size="2">21.</font></b></p></td>
    <td width="190"> <p><b><font size="2">Violon</font></b></p></td>
    <td width="98"> <p><b><font size="2">16'</font></b></p></td>
    <td width="302"><div align="right">30 píšťal</div></td>
  </tr>
  <tr> 
    <td width="28"> <p><b><font size="2">22.</font></b></p></td>
    <td width="190"> <p><b><font size="2">Subbas</font></b></p></td>
    <td width="98"> <p><b><font size="2">16'</font></b></p></td>
    <td width="302"><div align="right">30 píšťal</div></td>
  </tr>
  <tr> 
    <td colspan="4"><hr></td>
  </tr>
  <tr> 
    <td colspan="3"><div align="right"><strong></strong></div></td>
    <td><div align="right"><strong><font color="#990000">Celkem: 986 píšťal</font></strong></div></td>
  </tr>
</table>
<a name="hlasitost"></a>
<hr>
<table width="650" border="0" align="center">
  <tr>
    <td><h2><strong><font color="#9900FF">Jak „silně“ (hlasitě) mohu hrát, nepokazím 
        tím něco?</font></strong></h2>
      <p align="justify">Tato otázka má dvě části – dotaz na techniku hry a na 
        zvukové možnosti. Zvláštnosti a odlišnosti <a href="#klavesy">techniky 
        hry</a> jsou popsány dále (otázka odlišnosti hry na různé nástroje). Zvuk 
        nástroje je tvořen zvukem píšťal a jeho „sílu“ lze ovlivňovat dvěmi způsoby 
        – volbou rejstříků (jejich počtu a vzájemné zvukové vazby) a u některých 
        varhan otevřením či uzavřením žaluzií. Zvukové možnosti nástroje jsou 
        dány jeho dispozicí (nejslabší zvuk odpovídá nejtiššímu rejstříku a případně 
        uzavřeným žaluziím, nejsilnější je pak kombinací většiny nebo všech rejstříků). 
        Varhany jsou stavěny tak, aby oba tyto extrémy bez problémů zvládly, takže 
        se nemusíme bát hrát v plénu či tutti (na plný stroj). U některých nástrojů 
        je nedostatečně dimenzované vzduchové hospodářství, pak při déletrvající 
        akordické hře v plénu nestačí ventilátor dodávat dostatek vzduchu do měchů, 
        regulátory tlaku nemohou správně fungovat a varhany začnou „hýkat“ – rozlaďovat 
        se změnou (snížením) tlaku vzduchu. Tento jev může méně zkušeného varhaníka 
        dost vylekat, je sice nepříjemný, stačí však chvíli počkat až se měchy 
        „nadechnou“ a ve hře lze pokračovat. Zabránit mu lze buďto opatrnější 
        registrací (vyřadit z „pléna“ rejstříky, které zbytečně zhutňují zvuk 
        a jsou náročné na spotřebu vzduchu, např. rejstříky v suboktávové poloze 
        – 16’) nebo trvale rekonstrukcí vzduchového hospodářství.</p>
      <p align="justify">Volba registrace neumožňuje jen řízení výsledné hlasitosti 
        zvuku ale je základním uměleckým výrazovým prostředkem varhan. Celá škála 
        dynamických stupňů od pianissima po forte v sobě obsahuje i proměnnou 
        barvu zvuku. Výsledné sluchové a emotivní vnímání je silně individuální 
        záležitostí (jen si uvědomme, jak na nás působí „burácející“ varhany v 
        plénu, pokud hrají pochod svatební a jak tytéž varhany se stejným zvukem, 
        když hrají pochod pohřební…). Další podrobnosti najdete v kapitolách o 
        <a href="pistaly_akustika.html">akustice</a> a <a href="pistaly_hlasy_oznaceni.html">označování 
        varhanních hlasů</a>.<br>
      </p></td>
  </tr>
</table>
<a name="jakcasto"></a>
<hr>
<table width="650" border="0" align="center">
  <tr> 
    <td><h2><strong><font color="#9900FF">Lze na varhany hrát často nebo jen při 
        vynímečných příležitostech? </font></strong><font color="#9900FF"><strong>Neopotřebovává 
        se (nekazí se) nástroj častým hraním?</strong></font></h2>
      <p align="justify">Varhany v sobě spojují dva základní principy – umělecký 
        a technický. Z technického hlediska lze na tento hudební nástroj nahlížet 
        jako na technické dílo, které je projektováno a realizováno takovým způsobem, 
        aby plnilo svou funkci daným způsobem a po očekávanou dobu životnosti. 
        Obava, že časté (nebo dokonce každé) hraní nástroj opotřebovává či poškozuje 
        je tedy zbytečná naopak, časté používání nástroje k účelu, ke kterému 
        byl vystavěn je pro něj dokonce prospěšné.</p>
      <p align="justify">Při hře se celý nástroj uvádí do „pohybu“. Pohybují se 
        nejen součásti hracího stolu a traktury, ale také vzduch. Tento pohyb 
        brání vzniku koroze v pohyblivých uloženích (ložiskách, vedeních atd. 
        – pohybem se z příslušných součástí stírá), nadměrnému usazování prachu 
        (v celém vzduchovém hospodářství i píšťalách samotných) a ve spojení se 
        zvukem i škodlivému působení dřevokazného hmyzu a jiných živočichů (kterým 
        hluk a vibrace vadí a raději se odstěhují jinam, kde napáchájí méně škod). 
        Existuje několik výjimek, kdy je lepší nástroj „šetřit“:</p>
      <ul>
        <li> 
          <div align="justify">Památné a památkově chráněné nástroje v nepříliš 
            dobrém technickém stavu (varhany starší než cca 200 let v klimaticky 
            nevhodných prostorách), těch je ale v našich podmínkách jen několik.</div>
        </li>
        <li> 
          <div align="justify">Zchátralé varhany především s pneumatickou trakturou 
            (s elementy pneumatiky - hlavně s míšky a membránami na konci životnosti 
            nebo napadenými hmyzem a plísněmi). Stav takových varhan se rychle 
            zhoršuje a mělo by být rychle přikročeno k jejich opravě (dříve, než 
            budou prohlášeny za neopravitelné a nahrazeny elektronickými „kvákadly“)… 
            Tady sice hraní stav zhoršuje ale současně může být impulsem k tomu, 
            aby se stavem nástroje začal někdo seriózně zabývat.</div>
        </li>
        <li>
          <div align="justify">Čerstvě naladěný nástroj před koncertem či nahráváním 
            - především některé jazýčkové rejstříky nedokonalé konstrukce či v 
            horším stavu (většího stáří) mají při hraní sklon k samovolnému rozlaďování. 
          </div>
        </li>
      </ul>
      <p align="justify">Mezi provozním „vytížením“ různých nástrojů existují 
        značné rozdíly. Jsou nástroje, používané jen při zvláštních příležitostech 
        (auly vysokých škol, kostely v pohraničí), na které se hraje jen párkrát 
        do roka a na druhé straně varhany, které jsou v provozu denně a za rok 
        jsou v činnosti i více jak po tisíc hodin (varhany v hudebních školách, 
        obřadních síních, na poutních místech). Právě při srovnání stavu těchto 
        nástrojů si můžeme snadno potvrdit, které z nich jsou na tom lépe a které 
        spolehlivě chátrají a stávají se nepoužitelnými….</p>
      <p align="justify">Předpokladem spolehlivé funkce jakéhokoliv technického 
        zařízení (varhan nevyjímaje) je kromě správného návrhu a pečlivé výroby 
        s použitím prvotřídních materiálů a technologií i pravidelná údržba. Ačkoliv 
        třeba u auta nikoho nepřekvapuje pravidelná návštěva servisu, nechat alespoň 
        jednou ročně prohlédnout varhany varhanáři se často považuje za zbytečnost. 
        Přitom složitost nástroje je oproti automobilu často mnohem vyšší. </p>
      <p align="justify">Většina součástí traktury, vzdušnic či vzduchového hospodářství 
        nepotřebuje během své životnosti žádnou nákladnou údržbu. Trakturu je 
        pouze nutné podle potřeby regulovat (pneumatickou a mechanickou např. 
        při změně klimatických podmínek), motor ventilátoru vyžaduje pravidelné 
        mazání dle předpisu výrobce. Přirozené opotřebení není většinou na závadu 
        a nebrání správné funkci (např. prohmataný potah kláves či prošlapané 
        pedály). Většinu drobných závad, které se při provozu varhan vyskytnou 
        (přiznívající tón či rejstřík, visící či naopak nehrající tón či píšťalu) 
        apod. může odstranit přímo varhaník či jiná zodpovědná a vyškolená osoba. 
        O tom, co ještě může opravit varhaník sám a k čemu je již nutné volat 
        varhanáře je často obtížné rozhodnout. Vždy je nutné mít na paměti, že 
        po každém zásahu nesmí být nástroj v horším stavu než před ním a žádný 
        zásah (úprava) nesmí mít nevratný charakter (musí zůstat možnost vrátit 
        vše co nejjednodušším způsobem do původního stavu). Dodržení tohoto pravidla 
        vyžaduje jistou kázeň a určitý stupeň znalostí dovedností (ale také materiální 
        vybavení a potřebné nástroje). Např. nasadit vypadlou pružinu či vyskočenou 
        kuželku dokáže prakticky každý, vyměnit míšek už předpokládá určitou zručnost, 
        potřebné nářadí a pomůcky (přilepím-li jej nějakým pohodlným „superlepidlem“, 
        usnadním si práci ale také znemožním varhanáři jeho budoucí výměnu bez 
        poškození dřevěných součástí). Je žádoucí, aby u každého nástroje byla 
        ustavena zodpovědná osoba (zpravidla služebně nejstarší či „nejvzdělanější“ 
        varhaník), která se bude o nástroj starat a zodpovídat za jeho provoz 
        i stav. V otázce základní průběžné údržby a první pomoci při odstraňování 
        běžných závad by měl být správce proškolen varhanářem, který se o nástroj 
        stará. </p>
      <p align="justify">Výbornou pomůckou pro udržení nástroje v co nejlepším 
        stavu je také <a href="#denik">provozní deník</a>. </p>
      <p align="justify">Častým důvodem, která vede k omezování hraní na varhanách 
        je obava z vysokých nákladů na provoz nástroje. Pokud chtěl v minulosti 
        varhaník např. cvičit, potřeboval k tomu další osobu - kalkanta, který 
        &quot;šlapal měchy&quot; a tomu bylo třeba poskytnout nějakou odměnu či 
        plat. Dneska jeho činnost zastává elektrické čerpadlo - ventilátor. Ten 
        taky nepracuje zadarmo, ale vzhledem k velikosti elektromotoru (od cca 
        200W do max. 2,5kW u těch největších nástrojů) náklady na jeho provoz 
        nejsou veliké. Přidá-li se k tomu osvětlení, spotřeba případné elektrické 
        traktury a event. nějaké topení v zimních měsících, dostaneme se za hodinu 
        ke spotřebě od cca 0,2 do nějakých 3kWh, cena za kiowatthodinu je různá 
        ale rozhodně ne vysoká (dnes okolo dvou až tří korun). Takže např. žákovi 
        (ale i stálému varhaníkovi), který na nástroj chodí cvičit by k uhrazení 
        nákladů měla stačit nějaká drobná mince. Pokud nástroj využívá pro své 
        potřeby nějaká organizace či sdružení dlouhodoběji (např. škola pro své 
        žáky, sbor či orchestr ke zkouškám a nahrávání), mělo by být samozřejmostí 
        uzavření dohody o podílení se na nákladech na provoz a především pravidelnou 
        údržbu (opravy, ladění). <br>
      </p></td>
  </tr>
</table>
<a name="poradek"></a>
<hr>
<table width="650" border="0" align="center">
  <tr> 
    <td><div align="justify"> 
        <h2 align="left"><strong><font color="#9900FF">Na co si mám dát pozor, 
          hraji-li na „cizí“ varhany (na varhany, u nichž jsem jen hostem)?</font></strong></h2>
        <p>Pracovištěm“ varhaníka je hrací stůl a předpokladem toho, abychom se 
          na pracovišti cítili dobře (a mnohdy i bezpečně) je pořádek. Určitá 
          pravidla proto platí ve vztahu „stálého“ varhaníka k hostujícím i opačně. 
          Přesto host by měl dodržovat tato pravidla úzkostlivěji a především 
          nesnažit se „domácímu“ vnutit své představy o pořádku. Tady platí spíše 
          pravidlo o ponechání všeho v původním stavu případně uvedení všeho do 
          tohoto stavu v okamžiku, kdy nástroj opouštím (i zdánlivě neuspořádaná 
          hromada či hromádky not může mít svůj systém, ve kterém se vyzná jen 
          její majitel a každá pomůcka, třeba tužka či kolíček na prádlo má své 
          přesně určené místo, aby byla po ruce v ten pravý okamžik). Na co je 
          tedy vhodné dávat pozor?:</p>
      </div>
      <ul>
        <li>
          <div align="justify">Před zapnutím nástroje je vhodné překontrolovat 
            nastavení všech ovládacích prvků na hracím stole – především vypnutí 
            rejstříků a výchozí polohy crescenda.</div>
        </li>
        <li>
          <div align="justify">Pokud jsou v nástroji naprogramovány volné kombinace 
            (ať už pomocí tahélek u sklopek nebo elektronicky), jejich nastavení 
            neměníme. Pokud ke hraní volné kombinace potřebujeme (např. při koncertě), 
            zapíšeme si původní nastavení a po skončení produkce navolíme či naprogramujeme 
            původní stav. </div>
        </li>
        <li>
          <div align="justify">Všechny ovládače rejstříků (a registratury obecně) 
            po skončení hry uvedeme do výchozí polohy – rejstříky vypnuté, vypnuté 
            kolektivy a volné kombinace, válec crescenda stočený (nebo šlapka 
            crescenda vyšlápnutá) do neutrální polohy.</div>
        </li>
        <li>
          <div align="justify">Po skončení hry otevřeme žaluzie (<a href="#zaluzie">viz 
            následující dotaz</a>).</div>
        </li>
        <li>
          <div align="justify">Pokud jsme měnili výšku varhanní lavice, vrátíme 
            ji do původního stavu (alespoň přibližně).</div>
        </li>
        <li>
          <div align="justify">Narazíme-li během hry na problém či závadu, učiníme 
            o ní záznam v <a href="#denik">provozním deníku</a> nebo alespoň zanecháme 
            u hracího stolu viditelně lístek se vzkazem správci varhan.</div>
        </li>
      </ul>
      <div align="justify">
        <p>Čas, který této činnosti musíme věnovat se bohatě vrátí nejen v dobrých 
          vztazích s „domácím“ varhaníkem.<br>
        </p>
      </div></td>
  </tr>
</table>
<a name="zaluzie"></a> 
<hr>
<table width="650" border="0" align="center">
  <tr>
    <td><h2><strong><font color="#9900FF">Mají zůstat po skončení hry žaluzie 
        otevřené nebo uzavřené?</font></strong></h2>
      <p align="justify">Tato otázka je také velmi častá a bývá příčinou sporů 
        i vášnivých debat. Žaluzie (žaluziová skříň) uzavírají část nástroje (zpravidla 
        jeden stroj, u velkých varhan mohou být i dvoje) do relativně odděleného 
        prostoru. Primární funkcí žaluzií je regulace intenzity zvuku, pro správnou 
        činnost tedy musí být v uzavřeném stavu dostatečně „zvukotěsné“. Křídla 
        žaluzií i veškeré spoje žaluziová skříně tak musí být poměrně dokonale 
        utěsněny (zpravidla plstí). <br>
        Necháme-li žaluzie po skončení hry uzavřené (nebo je úmyslně zavřeme), 
        vystavujeme jednu část varhan zcela jiným klimatickým podmínkám, než zbytek 
        nástroje. V uzavřeném prostoru se nemůže měnit teplota a vlhkost shodně 
        s okolím (u varhan, na které se hraje jen např. jednou týdně se klimatické 
        podmínky mohou za tuto dobu změnit dost podstatně, především v jarních 
        a podzimních měsících není výjimkou kolísání teploty i více jak o 10<sup>0</sup>C). 
        Pokud v některé části dne na varhany či jejich bezprostřední okolí svítí 
        slunce, rozdíly se ještě umocní. V okamžiku kdy na nástroj začneme hrát 
        a žaluzie otevřeme, dochází k prudkému vyrovnání teplot a vlhkostí. Výsledek 
        této změny pak bude výrazně „slyšet“ – v žaluziích disponované rejstříky 
        především ve vyšších polohách a zejména jazykové budou oproti zbytku nástroje 
        výrazně rozladěny. Nástroj, u kterého je každý manuál jinak rozladěný 
        je použitelný jen omezeně. Prudké změny teploty a vlhkosti mohou způsobit 
        i deformace konstrukčních částí či porušení těsnosti vzdušnice.</p>
      <p align="justify"><img src="obrazky/zaluzie_zavazi.jpg" alt="&quot;Automatické&quot; otevírání žaluzií po vypnutí varhan pomocí závaží (u varhan s pneumatickou či elektropneumatickou trakturou žaluzií). Beroun, Foto: BRT" width="127" height="200" hspace="20" vspace="5" align="right">Z 
        výše uvedených důvodů je tedy nutné nechávat žaluzie otevřené (či alespoň 
        pootevřené). U některých nástrojů je otevření žaluzií po vypnutí varhan 
        zajištěno automaticky (u elektrické traktury pohon křídel zajistí dojetí 
        do otevřené polohy a teprve poté se vypne). Možné řešení otevření žaluzií 
        u elektropneumatického ovládání (stejné by bylo i u čistě pneumatického) 
        ukazuje i fotografie. U čistě mechanického ovládání žaluzií nelze tuto 
        funkci automatizovat, o otevření se musí postarat varhaník.</p>
      <p align="justify">Proč některým varhaníkům otevírání žaluzií vadí? Pokud 
        má hrací stůl crescendo ovládané balanční šlapkou (ne válcem viz foto), 
        je klidová poloha crescenda (vypnuto - ticho) při šlapce v přední poloze. 
        Stejné poloze šlapky ale odpovídají zavřené žaluzie (také „ticho“). Zůstanou-li 
        žaluzie otevřeny, je každá ze šlapek v jiné poloze a to vypadá na první 
        pohled tak nějak „divně“ – neuspořádaně či nepořádně a to především úzkostlivě 
        pořádkumilovným varhaníkům vadí. <img src="obrazky/slapky.jpg" alt="Šlapky žaluzií a crescenda v klidové poloze. Beroun, Foto: BRT" width="107" height="150" hspace="20" vspace="5" align="left">Druhým 
        argumentem bývají obavy ze zaprášení varhanního stroje v žaluziové skříni 
        případně obavy z poletujícího hmyzu a ptáků, které bude lákat krytý, polouzavřený 
        prostor. Není však důvod chránit jen část varhan a vystavovat ji jiným 
        podmínkám než zbytek nástroje, prach si nevybírá a bude si sedat do celého 
        nástroje, hmyz si cestu najde vždy a ptáci vyhledávají spíše nejvyšší 
        bod, na který mohou usednout (bohužel to bývají nejvyšší píšťaly otevřených 
        pedálových rejstříků, do kterých vysílení ptáci padají a končí svou životní 
        pouť...). A pokud si ptáci v bezpečí žaluziové skříně postaví někde v 
        rohu hnízdo, není to problém otevřených žaluzií!<br>
      </p>
      </td>
  </tr>
</table>
<a name="klavesy"></a> 
<hr>
<table width="650" border="0" align="center">
  <tr> 
    <td><h2 align="left"><strong><font color="#9900FF">Proč se na některé varhany 
        hraje poměrně snadno, u jiných jdou klávesy tak těžce?</font></strong></h2>
      <p align="justify">Pocit, vnímaný na klávesách nástroje jako proměnná síla 
        při jejím stisku a odlišnosti mezi různými nástroji souvisí s použitou 
        <a href="traktura.html">trakturou</a> (systémem spojujícím klávesy s ventily 
        pod píšťalami varhan) a částečně i typem <a href="vzdusnice.html">vzdušnice</a>. 
        Hra na některé nástroje může být „snadná“ – klávesy jdou stisknout velmi 
        lehce a je jedno, zda se hraje na jeden rejstřík či v plénu, u jiného 
        nástroje je síla, potřebná ke stisku klávesy značná a proměnná podle rejstříkového 
        obsazení. Pro většinu začátečníků, kteří dosud cvičili na elektronických 
        klávesách (keyboardu) je tento rozdíl šokující. I mezi hrou na klavír 
        a varhany jsou technické rozdíly. </p>
      <p align="justify">Varhany všech systémů používají vyvážených kláves (ve 
        své podstatě pák, opatřených na viditelném konci hmatníkem s potahem a 
        na opačném konci navázaných na trakturu). Bod, kolem kterého se tato páka 
        otáčí je od okraje klávesy poměrně vzdálený, zatímco u keyboardu se klávesa 
        otáčí přímo kolem konce hmatníku. Už dráha pohybu je tedy silně odlišná. 
        Rozdílná je i hmotnost klávesy a tím i dynamika pohybu. Největší rozdíly 
        jsou však v&nbsp;tom, co klávesa (a tím i prst hráče) uvádí do pohybu.</p>
      <p align="justify">U keyboardu stisk klávesy spíná kontakt, umístěný přímo 
        pod klávesou. Síla nutná pro jeho sepnutí je velmi malá a odpovídá ji 
        i síla potřebná pro stisk klávesy. U klavíru stisk klávesy uvádí do pohybu 
        klavírní mechaniku, která je podle typu klavíru složena z cca 5 malých 
        (několikacentimetrových), zpravidla dřevěných a tudíž lehkých součástek. 
        U varhan podle typu traktury klávesa může působit třemi způsoby:</p>
      <div align="justify">
        <ol>
          <li>V <a href="Mechanika.html"><strong>mechanické traktuře</strong></a> 
            je každá klávesa spojena mechanickou vazbou s ventilem ve vzdušnici. 
            Tato vazba nemůže být přímá (ventil je od klávesy poměrně daleko), 
            je proto realizována celou řadou mechanických součástek (především 
            pákami, táhly, úhelníky a hřídelemi). Délka traktury se u běžných 
            nástrojů pohybuje od několika metrů až po desítky metrů (běžně do 
            20m). Síla, nutná k ovládání takové soustavy má dvě složky – statickou 
            (napnutí pružin a tlak vzduchu na ventil) a dynamickou (moment setrvačnosti 
            všech součástí traktury, klávesy a ventilu). Síla se mění v závislosti 
            na výšce tónu (a tím velikosti ventilu – tlaku, kterým na něj působí 
            vzduch ve vzdušnici – konstrukční úpravou, např. použitím předventilu 
            v basu lze tuto závislost částečně omezit). Použití spojek klaviatur 
            navzájem nebo <a href="traktura.html#spojky">spojek</a> v rámci klaviatur 
            (superspojky a subspojky) sílu pro ovládání zvyšuje (jedna klávesa 
            ovládá v tomto případě několik ventilů a uvádí do pohybu několik traktur). 
            U varhan s kuželkovými vzdušnicemi je síla závislá i na počtu zapnutých 
            rejstříků (mění se plocha ventilů svázaných s klávesou a tím i síla 
            od tlaku vzduchu na ventil). U velkých nástrojů (a při nedokonalé 
            konstrukci traktury) může síla na klávese přesáhnout i 10N (1kg!). 
            V&nbsp;kolaudačních zápisech starých varhan či kronikách najdeme často 
            zmínku o obtížné hře či příliš těžkém chodu kláves. Sílu lze snížit 
            jen úpravou konstrukce traktury a vzdušnic a použitím precizních a 
            současně subtilních mechanických součástek (v současné době). V minulosti 
            snaha omezit sílu nutnou pro ovládání nástroje vedla k vynálezům mechanickopneumatické 
            traktury (<a href="barkerova_paka.html">Barkerova páka</a>), ze které 
            se později vyvinula čistá pneumatika. Samostatnou kapitolou pak je 
            využití elektřiny ve varhanách.<br>
            I když je hra na varhany s mechanickou trakturou „obtížnější“ než 
            na varhany s jiným typem traktury, je „mechanika“ nejvíce ceněným 
            typem traktury, který umělci preferují. Přímá mechanická vazba klávesy 
            na ventil totiž dává pocit „sepjetí“ s nástrojem, přímo v prstech 
            je cítit okamžik otevření ventilu (<a href="../slovnik/SLOVNIK-2.html#druckpunkt">druckpunkt</a>) 
            a hra je tak vnímána nejen sluchem, ale také citem (hmatem). To je 
            důležité především u velkých nástrojů, kdy se zvuk k varhaníkovi dostane 
            se zpožděním. Všechny nástroje, které jsou v současnosti budovány 
            se záměrem vyhovět uměleckým požadavkům mají mechanickou trakturu 
            (nebo kombinovanou, elektromechanickou, která umožňuje zachovat výhody 
            mechaniky a současně využít vymožeností soudobé techniky, především 
            při registraci a velkém množství pomocných zařízení). </li>
          <li>U varhan s <a href="pneumatika.html"><strong>pneumatickou trakturou</strong></a> 
            otevírá ventil (sadu ventilů). Pohyblivá část traktury bezprostředně 
            svázaná s klávesou je jednoduchá a velmi krátká (řádově centimetry), 
            síla nutná pro stisk klávesy je proto malá a stejná bez ohledu na 
            počet zapnutých rejstříků či tónovou polohu.</li>
          <li>U varhan s <a href="elektrika.html"><strong>elektrickou trakturou</strong></a> 
            spíná kontakt (svazek kontaktů) nebo u bezkontaktních systémů přerušuje 
            světelný paprsek. Síla nutná pro stisk klávesy je v celém rozsahu 
            klaviatury opět malá a nemá na ni vliv registrace. Tento typ traktury 
            však varhaníci označují jako „mrtvý“ – chybí u ní pocit sepjetí hráče 
            s ventilem. Proto se dnes často klaviatura dovybavuje tzv. simulátorem 
            mechaniky (mechanické traktury), který na klávese napodobuje průběh 
            ovládací síly klávesy varhan s mechanickou trakturou (druckpunkt). 
          </li>
        </ol>
      </div>
      <p align="justify">Odlišná konstrukce varhan znemožňuje využít některé techniky 
        hry, obvyklé pro jiné klávesové nástroje, především tzv. <strong>klavírní 
        úhoz</strong>. Dynamika varhan se neřídí silou či rychlostí stisku klávesy, 
        závisí jen na registraci. Prudký úhoz na klávesu je vyloučen především 
        u mechanické traktury, značné dynamické síly a rychlosti pohybu komponentů 
        by mohly v krajním případě vést k nadměrnému opotřebení, rozregulování 
        či dokonce poškození traktury. <br>
      </p></td>
  </tr>
</table>
<a name="denik"></a>
<hr>
<table width="650" border="0" align="center">
  <tr>
    <td><h2><strong><font color="#9900FF">Co to je „provozní kniha“, co se do 
        ní píše?</font></strong></h2>
      <p align="justify"><strong>Provozní deník, provozní kniha, zápisník, zápis 
        závad</strong> atd. To vše jsou různé názvy pro něco, co by nemělo chybět 
        u žádného nástroje. Forma může být různá, někdy je to sešit či kniha, 
        jindy list papíru, připevněný v blízkosti či uvnitř skříně nástroje s 
        přivázanou tužkou či propiskou. U některých nástrojů je veden kontinuálně 
        po řadu generací desetiletí, u jiných se objevil teprve po poslední rekonstrukci 
        či generální opravě. Co obsahuje (nebo spíše měl by obsahovat)?</p>
      <p align="justify">Varhany jsou nejsložitější hudební nástroj, sestávají 
        z tisíců až desetitisíců součástek. I přes pečlivou volbu materiálu, návrh, 
        dimenzování a výrobu každého detailu se mohou vyskytnout závady. Pohyblivé 
        díly podléhají opotřebení a všechny materiály přirozeně stárnou. Každé 
        varhany by měly mít ustaveného svého správce, který se o ně bude průběžně 
        starat a který je za jejich stav zodpovědný. Především tam, kde se u nástroje 
        střídá více varhaníků je deník výbornou pomocí při údržbě varhan. </p>
      <p align="justify">V deníku by měly být zapsány všechny závady, které se 
        při provozu varhan vyskytnou (i náhodné a náhodně se vyskytující). Každý 
        varhaník, který závadu objeví by ji měl bezprostředně zaznamenat, uvést 
        datum, popis závady a případně i způsob, jak se s ní vyrovnal (např. provizorní 
        oprava – vytažení či zaslepení píšťaly visícího tónu, přidání závažíčka 
        k drhnoucí kuželce, doregulování traktury, vypnutí postiženého rejstříku 
        atd.). V deníku by mělo být místo pro reakci zodpovědné osoby na záznam 
        případně na vyjádření varhanáře (závada opravena apod.). Do deníku se 
        zapisují i všechny zásahy do nástroje (ladění, čištění, malé, střední 
        i velké opravy, tyto záznamy zapisuje varhanář a potvrzuje zodpovědná 
        osoba). Žádoucí je i záznam o objevení škůdce (např. červotoče). Provozní 
        deník by neměl obsahovat záznamy o každém interpretovi, který na nástroji 
        hostoval (pokud nenašel nějakou závadu), není to však vyloučené a u některých 
        nástrojů, kde je deník veden formou kroniky je to i žádoucí.</p>
      <p align="justify">Provozní deník není zbytečná byrokracie (někteří tvrdí, 
        že stačí ústní domluva nebo že se o vše starají sami…) ale vynikající 
        pomůcka pro správnou péči o nástroj. Většina varhanářských firem v současnosti 
        vedení deníku vyžaduje (u nových i rekonstruovaných nástrojů často bývá 
        součástí záručních podmínek). Umožňuje průkazným způsobem dohledat závady 
        a způsob jejich odstranění, může ukázat na větší problém (opakování závad, 
        konstrukční vada, nesprávná obsluha). A v neposlední řadě je i zajímavým 
        čtením (pokud je veden delší dobu)…<br>
      </p></td>
  </tr>
</table>
<a name="ladeni"></a>
<hr>
<table width="650" border="0" align="center">
  <tr> 
    <td><h2><strong><font color="#9900FF">Jak často je nutné varhany ladit?</font></strong></h2>
      <p align="justify">Správný umělecký dojem z poslechu i hry na varhany předpokládá, 
        že vše v nástroji funguje jak má a všechny tóny navzájem ladí. Tento ideální 
        stav je dosažen jen málokdy, v praxi vždy na nástroji alespoň nějaká drobnost 
        nefunguje (vzhledem ke složitosti varhan a počtu dílu, ze kterých sestávají 
        je to přirozené). Nejčastěji se nedostatky týkají ladění.</p>
      <p align="justify">Varhany jsou po výrobě a stavbě naladěny varhanářem, 
        během garanční doby mohou být ještě několikrát doladěny. Samo ladění (teď 
        ve smyslu vzájemného vztahu výšek tónů jednotlivých píšťal navzájem ne 
        jako technický proces nastavení výšky tónu každé píšťaly) není v čase 
        konstantní, mění se samovolně především s klimatickými podmínkami – změnou 
        atmosférického tlaku vzduchu a jeho vlhkosti (velmi mírně) a především 
        teploty (dost podstatně – změna teploty o 20 <sup>0</sup>C „přeladí“ celý nástroj 
        téměř o čtvrt tónu!). Tyto změny způsobují vzájemné rozladění především 
        labiálních a jazýčkových hlasů (odlišná konstrukce a princip vzniku tónu 
        v těchto píšťalách vedou k odlišné závislosti na teplotě). Zatímco výška 
        tónu u jazyků se s teplotou téměř nemění, u labiálních je silně teplotně 
        závislá. Proto máme pocit, že se jazyky často rozlaďují (vzájemné tónové 
        vztahy ve zbytku nástroje, který je z většiny vystavěn vždy na labiálních 
        hlasech zůstanou stejné, jen se změní základní výšky tónů a jazyky tak 
        s ostatními hlasy přestanou ladit). Některé jazýčkové rejstříky mají větší 
        sklon k rozlaďování obecně (zvuk je tvořen pohybem – vibracemi jazýčku 
        – kovového plátku, energie těchto vibrací je podstatně větší než energie 
        vibrací vzduchového proužku či sloupce u labiálních píšťal a může vést 
        k nežádoucímu pohybu mechanických součástí – jazýčku, pouzdra, klínku 
        a ladícího drátu, které určují výšku tónu a tím k jeho změně, možná je 
        i změna mechanických vlastností – únava materiálu jazýčku se stejným výsledkem).<br>
        Sám proces ladění píšťal je různý a závislý na konstrukci píšťal:</p>
      <ul>
        <li>
          <div align="justify">Kryté dřevěné píšťaly se ladí pohybem zátky.</div>
        </li>
        <li>
          <div align="justify">Kryté kovové píšťaly se ladí pohybem kloboučku.</div>
        </li>
        <li>
          <div align="justify">Otevřené dřevěné píšťaly se ladí pohybem ladítka 
            (destičky částečně překrývající ladicí výřez).</div>
        </li>
        <li>
          <div align="justify">Otevřené kovové píšťaly se ladí několika způsoby 
            – pomocí posuvných ladítek, pomocí stůčků (stočeného pásku plechu, 
            vyříznutého z ladicího výřezu), píšťaly, jejich délka je tzv. „zaříznutá 
            na tón“ se ladí mírným rozšířením či naopak zúžením ústí píšťaly pomocí 
            speciálního nástroje – ladicího rohu.</div>
        </li>
      </ul>
      <p align="justify"><img src="obrazky/deformovane_pistaly.jpg" alt="Pohled na píšťaly, poničené nešetrným laděním. Beroun, Foto: BRT" width="300" height="228" hspace="20" vspace="5" align="left">Píšťaly 
        jsou tou nejcennější součástí varhan, v nich je „ukryta“ umělecká stránka 
        nástroje. Každé ladění představuje pro píšťaly určitou zátěž, při které 
        dochází k jejich opotřebení a hrozí riziko jejich poškození. Nejcitlivější 
        na ladění jsou kovové píšťaly (především řezané na tón). I při citlivém 
        použití ladicího rohu je píšťala silně zatěžována a hrozí její deformace 
        v nejslabším místě (zborcení kolem labia a v oblasti nohy) a tím i ztráta 
        intonace, také ústí píšťaly se může natrhnout či zbortit dovnitř. I ostatní 
        typy ladění hrozí únavou materiálu (stůčky měknou a nedrží ladění, v horším 
        případě se ulamují). Zátky dřevěných píšťal se častým laděním uvolňují 
        a přestávají těsnit, šrouby, kterými jsou upevněny ladítka se vytrhávají 
        ze závitů atd. Do píšťaliště varhan, ve kterých se provádělo časté a nešetrné 
        ladění je pak často žalostný pohled (viz foto).</p>
      <p align="justify">Jak často je tedy nutné nástroj naladit? Skutečně plné 
        přeladění nástroje stačí provést při velkých (generálních opravách), při 
        kterých byly píšťaly vyjmuty z nástroje. Dostačující interval je zde i 
        více jak 50 let (např. náš nejznámější a největší nástroj u sv. Mořice 
        v Olomouci, na kterém je ročně nahráno několik CD a který denně slouží 
        k liturgii byl celkově znovu naladěn včetně mixtur až cca 35 let po generální 
        opravě). V mezidobí stačí nástroj jen podle potřeby doladit (ojedinělé 
        tóny, ne celé píšťalové řady). Jazýčkové rejstříky je vhodné doladit alespoň 
        2x ročně (před létem a před zimou). Pokud je rozladění jazyků velké, mohou 
        se přeladit i častěji, vždy je však třeba pamatovat na šetrný přístup 
        a použití odpovídajícího nářadí.</p>
      <p align="justify">Rozlaďuje-li se Váš nástroj často a nerovnoměrně, nemusí 
        to být jen díky píšťalám. V tomto případě je příčina jinde – píšťala není 
        vždy zásobována vzduchem o stálém tlaku a množství. Výška tónu píšťaly 
        je totiž na konstantních vzduchových poměrech silně závislá (např. <a href="tremolo.html">tremolo</a> 
        využívá této závislosti k cyklické změně výšky tónu pomocí rozkolísání 
        tlaku vzduchu). Příčinou rozladění je nestejné otevření ventilu pro přívod 
        vzduchu k píšťale díky rozregulování traktury či zchátralosti vzdušnice, 
        změna (kolísání) tlaku v měchu (změna zátěže, špatně pracující nebo dokonce 
        nefunkční regulátor) nebo úniky vzduchu díky netěsnostem (kolem zásuvek, 
        v píšťalnicích, kolem nohy píšťaly). Tady by bylo vhodné, aby nástroj 
        prohledl varhanář a příslušné závady odstranil (vyregulovat mechanickou 
        či pneumatickou trakturu by měl umět i varhaník, regulace je zpravidla 
        potřebná několikrát do roka, pokud není u novějších nástrojů řešena automaticky). 
        <br>
      </p></td>
  </tr>
</table>
<hr>
<p>&nbsp;</p>
<table width="650" border="0" align="center">
  <tr>
    <td><font color="#FF00FF">Zatím rozpracováno, poslední úpravy 2.1.2010....</font></td>
  </tr>
</table>
<p><a name="formular"></a> </p>
<hr>
<table width="680" border="0" align="center">
  <tr>
    <td><p align="justify">Pokud jste zde nenalezli odpověď na Váš dotaz a nepodařilo 
        se Vám vysvětlení najít ani v <a href="anatomie.html">Anatomii varhan</a> 
        ani ve <a href="../slovnik/SLOVNIK-2.html">Slovníku</a>, použijte následujícího 
        formuláře a zeptejte se, pokud bude problém zajímavý i pro ostatní, bude 
        dotaz i odpověď na něj zveřejněna na této stránce či další <a href="dotazy2.html">stránce 
        podrobnějších odpovědí</a>. Pokud si z nějakého důvodu nepřejete zveřejnění 
        odpovědi (soukromý dotaz), uveďte, prosím, tuto skutečnost v textu dotazu 
        či připomínky. </p>
      <p align="justify">Děkuji.</p>
      <p align="justify"><strong><font color="#0000FF">Formulář pro položení dotazu 
        či zaslání připomínky<br>
        </font></strong><font size="-3">(E- mail je jen pro případnou soukromou 
        odpověď, nebude dále uchováván, zveřejňován či použit k jiným účelům)</font></p>
     <!-- BLUEBOARD MAILFORM -->
<iframe frameborder="0" scrolling="no" width="330" height="140" src="http://www.blueboard.cz/mailform.php?id=213471"></iframe>
<!-- BLUEBOARD MAILFORM KONEC-->
	  <p>&nbsp;</p>
      <p>&nbsp;</p>
      <p align="justify">&nbsp;</p>
     </td>
  </tr>
</table>
<p>&nbsp;</p>
<hr>
<p><font size="-2"><strong>Poznámka:</strong> Tato stránka je součástí <strong><a href="anatomie.html">Anatomie 
  varhan</a></strong> &reg;, &copy; <strong><a href="http://homen.vsb.cz/~ber30/">Ing. 
  Petr Bernat</a></strong>. </font></p>
<p align="center">&nbsp;</p>
</body>

<!-- Mirrored from www.anatomie-varhan.cz/texty/varhany/anatomie/dotazy.htm by HTTrack Website Copier/3.x [XR&CO'2014], Wed, 17 Jan 2024 07:50:25 GMT -->
</html>
