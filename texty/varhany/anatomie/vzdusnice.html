<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<!-- Mirrored from www.anatomie-varhan.cz/texty/varhany/anatomie/vzdusnice.htm by HTTrack Website Copier/3.x [XR&CO'2014], Wed, 17 Jan 2024 08:06:48 GMT -->
<head>
<title>Vzdušnice</title>
<meta http-equiv="Content-Type" content="text/html; charset=utf-8">
</head>

<body bgcolor="#FFCC99">
<h1 align="center"><strong><font color="#9933FF">Vzdušnice</font></strong></h1>
<p align="center"><strong><font color="#9933FF"><a href="obrazky/vzdusnice.jpg" target="_blank"><img src="obrazky/vzdusnice_m.jpg" alt="Nákres vzdušnice. Obrázek z knihy  Dom Bedos de Celles, L'art du facteur d'orgues -1766. Po kliknutí detail v samostatném okně."title="Nákres vzdušnice. Obrázek z knihy  Dom Bedos de Celles, L'art du facteur d'orgues -1766. Po kliknutí detail v samostatném okně." width="300" height="245" border="0"></a></font></strong></p>
<table width="680" border="0" align="center">
  <tr>
    <td><div align="justify"> 
        <p><strong>Vzdušnice</strong> (dříve vzduchovna) je nejdůležitější součást 
          vzduchové soustavy varhan, často bývá nazývána „srdcem nástroje“. Vzdušnice 
          má zvnějšku podobu ploché skříně, na které shora stojí všechny (nebo 
          většina) píšťaly nástroje. Ty jsou napájeny vzduchem pomocí složitých 
          mechanismů, skrytých uvnitř vzdušnice v závislosti na povelech od hracího 
          stolu. Vzdušnice tedy přiděluje vzduch jednotlivým píšťalám podle vůle 
          varhaníka. Jeji funkci ve varhanách charakterizuje následující schématický 
          náčrtek: </p>
        <p align="center"><img src="obrazky/schema.gif" alt="Schématické znázornění funkce vzdušnice v nástroji."title="Schématické znázornění funkce vzdušnice v nástroji."  width="342" height="250"></p>
        <p>Z pohledu funkce je vzdušnice maticí, složenou s pneumatických (nebo 
          mechanicko-pneumatických či elektropneumatických) obvodů logických součinů 
          (AND), které můžeme slovně popsat touto podmínkou: </p>
        <p align="center"><em><strong>Píšťala zazní, je-li součástí zapnutého 
          rejstříku a zároveň patří-li hranému tónu:</strong></em><strong><br>
          <em>zvuk = (rejstřík) AND (tón)</em></strong></p>
        <p>Rejstříky – řady píšťal stejného charakteru zvuku tvoří řádky této 
          matice (podélný směr ve vzdušnici), tóny pak sloupce (příčný směr na 
          vzdušnici).</p>
        <p>V průběhu staletého vývoje varhan se objevila celá řada principů a 
          konkrétních konstrukčních řešení vzdušnic, z pohledu vnitřního uspořádání 
          je však vždy můžeme rozdělit do dvou velkých skupin – <strong>vzdušnice 
          s podélným uspořádáním</strong> (s rejstříkovými kancelami) a <strong>vzdušnice 
          s příčným uspořádáním</strong> (tónovými kancelami). Třetí možnost představuje 
          <strong>skříňová vzdušnice</strong> (Unit), která má společný vzduchojem 
          pro celou vzdušnici, není tedy dále rozdělena ani v příčném, ani v podélném 
          směru. Základní směry na vzdušnici jsou vyznačeny na následujícím obrázku:</p>
        </div></td>
  </tr>
</table>
<p align="center"><img src="obrazky/wiatkier.gif" alt="Znázornění základních směrů na vzdušnici."title="Znázornění základních směrů na vzdušnici." width="392" height="244"></p>
<table width="680" border="0" align="center">
  <tr>
    <td><div align="justify">Rejstříkové a tónové uspořádání je nejčastější a 
        setkáme se s ním prakticky u všech nástrojů. Na následujícím obrázku je 
        znázorněn hlavní konstrukční rozdíl mezi těmito vzdušnicemi. Vzdušnice 
        s <strong>tónovými kancelami</strong> je uvnitř rozdělena v příčném směru 
        pomocí přihrádek (tyto přihrádky tvoří jakousi mříž, dříve se proto tato 
        část vzdušnice označovala jako „mřížina“) na kanálky (kancely), které 
        patří jednomu tónu. Naopak vzdušnice s <strong>rejstříkovými kancelami</strong> 
        má tyto kanálky v podélném směru a patří jednomu rejstříku:</div></td>
  </tr>
</table>
<p align="center"><img src="obrazky/pop_pod.gif" alt="Znázornění základního rozdílu mezi příčnou a podélnou vzdušnicí."title="Znázornění základního rozdílu mezi příčnou a podélnou vzdušnicí." width="459" height="202"></p>
<table width="680" border="0" align="center">
  <tr>
    <td><div align="justify">Podrobný technický popis konstrukce jednotlivých 
        typů vzdušnic včetně vysvětlení jejich funkce najdete na navazujících 
        stránkách.</div></td>
  </tr>
</table>
<hr>
<table width="680" border="0" align="center">
  <tr>
    <td><div align="justify">
        <p>Konstrukce nevelkých nástrojů je založená na jedné či dvou vzdušnicích 
          (manuálové a pedálové), velké nástroje (s více manuály a pedálem) jich 
          mohou mít i více (i několik desítek u největších nástrojů – píšťaly 
          jednoho manuálu či pedálu mohou stát i na několika samostatných vzdušnicích).</p>
        <p>Varhanářství používá několika způsobů rozmístění (pořadí) píšťal na 
          vzdušnici. Nejjednodušší se jeví rozmístění v pořadí tónů tak, jak jdou 
          za sebou na klaviatuře (chromaticky):</p>
      </div></td>
  </tr>
</table>
<table width="680" border="0" align="center">
  <tr>
    <td><div align="center"><img src="obrazky/ccis.jpg" alt="Chromatické uspořádání píšťal na vzdušnici." title="Chromatické uspořádání píšťal na vzdušnici." width="298" height="188">&nbsp;&nbsp;&nbsp;<a href="obrazky/ccis2_d.jpg" target="_blank"><img src="obrazky/ccis2.jpg" alt="Vzdušnice s píšťalami v chromatickém řazení. Foto: Van den Heuvel - Orgelbouw, vandenheuvel-orgelbouw.nl (po kliknutí větší obrázek v samostatném okně)."title="Vzdušnice s píšťalami v chromatickém řazení. Foto: Van den Heuvel - Orgelbouw, vandenheuvel-orgelbouw.nl (po kliknutí větší obrázek v samostatném okně)." width="129" height="188" border="0"></a></div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p>Píšťaly jsou tedy rozmístěny v řadě od největší po nejmenší, sousední 
          píšťaly se od sebe liší o půl tónu. I když se tento způsob rozmístění 
          jeví jako nejjednodušší, má i své nevýhody – velké píšťaly jsou na jedné 
          straně (nevýhodně zabírají více prostoru, jejich hmotnost je soustředěna 
          do jednoho místa, zásobování vzduchem je nerovnoměrné...), zvuk při 
          hře vychází jen z omezené šířky této řady (není rovnoměrněji rozložen 
          a pohybuje se podle výšky aktuálně hraného tónu), problémy jsou i po 
          stránce estetické. Toto uspořádání se proto používá spíše u malých nástrojů 
          (portativů a pozitivů).</p>
        <p>Častěji se ve varhanách setkáme spíše s následujícím uspořádáním píšťal:</p>
      </div></td>
  </tr>
</table>
<table width="680" border="0" align="center">
  <tr>
    <td><div align="center"><img src="obrazky/c_cis1.jpg" alt="Rozdělení na C a Cis stranu s píšťalami řazenými od krajů ke středu."title="Rozdělení na C a Cis stranu s píšťalami řazenými od krajů ke středu." width="297" height="186">&nbsp;&nbsp;&nbsp;&nbsp;&nbsp;<img src="obrazky/c_cis2.jpg" alt="Rozdělení na C a Cis stranu s píšťalami od středu ke krajům."title="Rozdělení na C a Cis stranu s píšťalami od středu ke krajům." width="286" height="192"></div></td>
  </tr>
</table>
<table width="680" border="0" align="center">
  <tr>
    <td><div align="justify"> 
        <p><a href="obrazky/c_cis3_d.jpg" target="_blank"><img src="obrazky/c_cis3.jpg" alt="Uspořádání na C a Cis stranu od krajů ke středu. Foto: Van den Heuvel - Orgelbouw, vandenheuvel-orgelbouw.nl (po kliknutí větší obrázek v samostatném okně)."title="Uspořádání na C a Cis stranu od krajů ke středu. Foto: Van den Heuvel - Orgelbouw, vandenheuvel-orgelbouw.nl (po kliknutí větší obrázek v samostatném okně)." width="180" height="265" hspace="10" border="0" align="right"></a>Je 
          pro něj charakteristické rozdělení píšťal do dvou skupin, sousední píšťaly 
          se v nich liší o celý tón. Na jedné straně tak jsou píšťaly tónů <strong>c</strong>, 
          <strong>d</strong>, <strong>e</strong>, <strong>fis</strong>, <strong>gis</strong>, 
          <strong>ais</strong>, na druhé pak zbývající <strong>cis</strong>, <strong>dis</strong>, 
          <strong>f</strong>, <strong>g</strong>, <strong>a</strong>. Tyto skupiny 
          se označují podle prvního tónu jako <strong>C</strong> a <strong>Cis</strong> 
          strana. </p>
        <p><img src="obrazky/c_cis4.jpg" alt="Uspořádání C - Cis od středu ke krajům. Foto: James H Cook, panther.bsc.edu/~jhcook"title="Uspořádání C - Cis od středu ke krajům. Foto: James H Cook, panther.bsc.edu/~jhcook" width="220" height="119" hspace="10" vspace="2" align="left">Toto 
          dělení má oproti chromatickému uspořádání mnoho konstrukčních výhod 
          (rovnoměrnější rozdělení hmotnosti i rozměrů píšťal podél vzdušnice, 
          lepší zvukové vlastnosti – roztažení zvuku do celé šířky prospektu). 
          Pořadí tónů se liší podle konstrukce konkrétního nástroje (od krajů 
          ke středu, od středu ke krajům nebo střídavě), snahou je nejen co nejlepší 
          využití prostoru v nástroji a estetický vzhled viditelných řad píšťal, 
          ale také co nejlepší přívod vzduchu k píšťalám bez ohledu na jejich 
          vzdálenost od místa &quot;napájení&quot; vzdušnice (u vzdušnic s rejstříkovou 
          kancelou). U tohoto uspořádání je časté úplné oddělení C a Cis strany 
          ve dvou vzdušnicích, které se někdy budují do dvou samostatných skříní.</p>
        </div></td>
  </tr>
</table>
<hr>
<table width="680" border="0" align="center">
  <tr>
    <td><div align="justify">Píšťaly, stojící na vzdušnici, jsou s ní spojeny 
        a k ní připevněny několika způsoby (v závislosti na konstrukci, velikosti 
        a hmotnosti). Nejjednodušší je pouhé zasunutí do <strong>píšťalnice</strong> 
        (svrchní desky vzdušnice s otvory pro píšťaly) bez jakékoliv další opory:</div></td>
  </tr>
</table>
<p align="center"><img src="obrazky/wiatr13.jpg" alt="Píšťaly, stojící přímo na píšťalnici bez další opory. Foto: Sven Hjorth Andersen - www.orgelbygger.dk"title="Píšťaly, stojící přímo na píšťalnici bez další opory. Foto: Sven Hjorth Andersen - www.orgelbygger.dk"  width="367" height="261"></p>
<table width="680" border="0" align="center">
  <tr>
    <td><div align="justify">Hlavní část píšťal v nástroji však je kromě zasazení 
        do otvoru ještě podepřena v píšťalových lavičkách (stojanech s otvory, 
        kterými prochází noha píšťaly). Největší (nejdelší) píšťaly jsou navíc 
        zavěšeny na háčcích v držácích píšťal. Konstrukce a použití píšťalových 
        stojanů (laviček) a závěsů je patrná z následujících obrázků:</div></td>
  </tr>
</table>
<table width="680" border="0" align="center">
  <tr>
    <td><div align="center"><img src="obrazky/wiatr14.jpg" alt="Píšťaly ve stojanech. Foto: www.walckerorgel.de"title="Píšťaly ve stojanech. Foto: www.walckerorgel.de" width="208" height="277">&nbsp;&nbsp;&nbsp;<img src="obrazky/wiatr15.jpg" alt="Upevnění noh kovových i  dřevěných píšťal v píšťalové lavici. Foto: Van den Heuvel - Orgelbouw, vandenheuvel-orgelbouw.nl" title="Upevnění noh kovových i  dřevěných píšťal v píšťalové lavici. Foto: Van den Heuvel - Orgelbouw, vandenheuvel-orgelbouw.nl" width="190" height="277">&nbsp;&nbsp;&nbsp;<img src="obrazky/wiatr20.jpg" alt="Menší píšťaly ve stojanech, velké (na obrázku vlevo nahoře) zavěšené na háku v píšťalovém držáku. Foto: BRT"title="Menší píšťaly ve stojanech, velké (na obrázku vlevo nahoře) zavěšené na háku v píšťalovém držáku. Foto: BRT" width="200" height="277"></div></td>
  </tr>
</table>
<table width="680" border="0" align="center">
  <tr>
    <td><div align="justify">V některých případech píšťaly nestojí přímo na vzdušnici 
        (píšťaly některých speciálních hlasů, např. Kornetu jsou ze zvukových 
        důvodů na vyvýšených píšťalnicích, velké a prospektové píšťaly by se zase 
        přímo na vzdušnici nevešly). Pak je k nim vzduch ze vzdušnice přiveden 
        pomocí konduktů – pevných či ohebných trubek nebo hadic z kovu (olova) 
        či plastů:</div></td>
  </tr>
</table>
<table width="680" border="0" align="center">
  <tr>
    <td><div align="center"><a href="obrazky/wiatr16_d.jpg" target="_blank"><img src="obrazky/wiatr16.jpg" alt="Píšťaly na vyvýšené píšťalnici s plastovými kondukty.  Foto: James H Cook, panther.bsc.edu/~jhcook. Po kliknutí větší obrázek v samostatném okně."title="Píšťaly na vyvýšené píšťalnici s plastovými kondukty.  Foto: James H Cook, panther.bsc.edu/~jhcook. Po kliknutí větší obrázek v samostatném okně." width="180" height="280" border="0"></a>&nbsp;&nbsp;&nbsp;&nbsp;<a href="../nastroje/opava/svd/pistaliste1.jpg" target="_blank"><img src="../nastroje/opava/svd/pistaliste1.jpg" alt="Píšťaly Kornetu na vyvýšené píšťalnici s olověnými kondukty. Foto: BRT. Po kliknutí větší obrázek v samostatném okně."title="Píšťaly Kornetu na vyvýšené píšťalnici s olověnými kondukty. Foto: BRT. Po kliknutí větší obrázek v samostatném okně." width="395" height="600" border="0"></a></div></td>
  </tr>
</table>
<table width="680" border="0" align="center">
  <tr>
    <td><div align="justify">I když se píšťaly takového hlasu mohou nacházet i 
        poměrně daleko od příslušné vzdušnice, příslušný rejstřík (a tím i všechny 
        další komponenty, především ventily, zásuvky apod.) patří k této vzdušnici 
        (stroji) a jsou z ní „napájeny“.</div></td>
  </tr>
</table>
<hr>
<table width="680" border="0" align="center">
  <tr>
    <td><div align="justify">Vzdušnice patří k nejsložitějším součástem varhan 
        (co do množství součástek a funkčních uzlů ji dnes předčí jen komplikované 
        moderní hrací stoly s mnoha zabudovanými pomocnými zařízeními, např. programovatelnými 
        kombinacemi a spojkami). Na kvalitě jejího zpracování závisí kvalita a 
        především spolehlivost celého nástroje. Každý ze dvou (tří) základních 
        typů vzdušnice se používá v několika konstrukčních modifikacích, lišících 
        se především konstrukcí použitých ventilů a dalších součástí pro rozvod 
        vzduchu. Na dalších stránkách tak najdete spíše schématický (principiální) 
        popis nejrozšířenějších variant vzdušnic, z důvodu přehlednosti a názornosti 
        je většina obrázků zjednodušena a omezena na zobrazení charakteristických 
        prvků vzdušnice pro několik málo píšťal či rejstříků. Ve skutečné vzdušnici 
        se zobrazené uzly budou mnohokrát (až několik set krát) opakovat.</div></td>
  </tr>
</table>
<hr>
<table width="680" border="0" align="center">
  <tr>
    <td><p align="justify">Na navazujících stránkách je popis principu funkce 
        a několika konstrukčních variant vzdušnic s <strong><a href="vzdusnice_registr.html">rejstříkovými 
        kancelami</a></strong>, <strong><a href="vzdusnice_ton.html">tónovými kancelami</a></strong> 
        a <strong><a href="vzdusnice_unit.html">skříňové vzdušnice</a></strong>.</p>
      </td>
  </tr>
</table>
<hr>
<p><font size="-2"><strong>Poznámka:</strong> Tato stránka je součástí <strong><a href="anatomie.html">Anatomie 
  varhan</a></strong> &reg;, &copy; <strong><a href="../../../index.html" target="_parent">Ing. 
  Petr Bernat</a></strong>. Všechny animace <strong>&copy; <a href="http://www.organy.of.pl/" target="_parent">Konrad 
  Zacharski</a></strong></font></p>
<p align="center">&nbsp;</p>
</body>

<!-- Mirrored from www.anatomie-varhan.cz/texty/varhany/anatomie/vzdusnice.htm by HTTrack Website Copier/3.x [XR&CO'2014], Wed, 17 Jan 2024 08:07:19 GMT -->
</html>
