<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<!-- Mirrored from www.anatomie-varhan.cz/texty/varhany/anatomie/pomocne_kombinace.htm by HTTrack Website Copier/3.x [XR&CO'2014], Wed, 17 Jan 2024 08:38:18 GMT -->
<head>
<title>Pneumatická pomocná zařízení</title>
<meta http-equiv="Content-Type" content="text/html; charset=utf-8">
</head>

<body bgcolor="#FFCC99">
<h1 align="center"><font color="#9933FF">Kolektivy a volné kombinace</font></h1>
<table width="680" border="0" align="center">
  <tr> 
    <td><div align="justify"> 
        <p>U varhan se jednotlivé hlasy zapínají příslušným ovládacím prvkem (manubriem, 
          sklopkou). Jakákoliv změna registrace během hry tak znamená, že varhaník 
          musí ručně vypnout již nepotřebné hlasy a naopak zapnout jejich novou 
          sestavu. U větších varhan tato změna může předpokládat změnu polohy 
          až několika desítek ovládacích prvků a je tedy nereálné ji provést v 
          krátkém čase (během hry), což má vliv na interpretaci skladeb, jejichž 
          tvůrci předpokládají častou změnu registrace. Řešení tu nabízí právě<strong> 
          kolektivy</strong> či <strong>volná kombinace</strong>, které varhaníkovi 
          umožní provést volbu hlasů předem a nahradit jimi právě používanou registraci 
          stlačením jednoho tlačítka (někdy nožní šlapky, <a href="../slovnik/foto/pedal.jpg" target="_blank">pistonu</a> 
          nebo sklopky). Především u větších varhan (s více rejstříky) jsou jedinou 
          možností, jak během hry výrazně měnit barvu zvuku a dynamiku i bez pomoci 
          registrátora nebo mu alespoň usnadnit práci (varhaník sám nemůže během 
          hry manipulovat s větším množstvím ovládacích prvků registratury, jsou-li 
          např. manubria rejstříků na bocích stolu, je to bez přerušení hry dokonce 
          nemožné, pro registraci tak dříve byla potřeba další osoba - registrátor, 
          u velkých varhan i dva registrátoři).<strong> </strong>Kolektivy i kombinace 
          jsou součástí rejstříkové traktrury (nadřazeny ručním rejstříkům). </p>
        <p><strong><a href="#kolektivy">Kolektivy</a></strong>, označované také 
          někdy jako <strong>pevné kombinace</strong> či <strong>rejstříkové sbory</strong>, 
          přepínají registraci celého nástroje v několika málo dynamicky odstupňovaných 
          krocích (z řady pianissimo, piano, mezzoforte, forte, fortissimo, pleno 
          a tutti - označují se většinou značkami <strong>pp</strong>, <strong>p</strong>, 
          <strong>mf</strong>, <strong>f</strong>, <strong>ff</strong>, <strong>pleno</strong>, 
          <strong>tutti</strong>). Rejstříky, použité v jednotlivých stupních 
          jsou navoleny pevně při výrobě či intonaci nástroje varhanářem (u nástrojů 
          s řídicím počítačem a elektrickou trakturou se dnes můžeme setkat i 
          s možností dodatečné změny uživatelem) tak, aby jednotlivé dynamické 
          stupně byly co nejvýrazněji odlišeny a umožňovaly rychlou změnu zvuku 
          i technicky méně zdatným varhaníkům.</p>
        <p>Následující fotografie zachycují ovládací prvky kolektivů na hracím 
          stole: </p>
        <p align="center"><img src="obrazky/kolektivy.jpg" alt="Tlačítka kolektivů pod prvním manuálem s plným popisem. Frýdlant nad Ostravicí, Foto: BRT" width="540" height="282"></p>
        <p align="center">Tlačítka pod prvním manuálem, plný popis.</p>
        <p align="center"><img src="obrazky/kolektivy2.jpg" alt="Kolektivy, popis dynamickou značkou. Beroun, Foto: BRT" width="600" height="326"></p>
        <p align="center">Tlačítka pod prvním manuálem, popis pomocí dynamických 
          značek.</p>
        <p align="center">&nbsp;</p>
        <p><strong><a href="#volne_kombinace">Volné kombinace</a></strong> jsou 
          principiálně obdobné kolektivům, umožňují však rejstříkové obsazení 
          jednotlivých stupňů kombinace individuálně navolit (naprogramovat). 
          <strong> Volná kombinace</strong> je tedy varhaníkem předem připravená 
          (naprogramovaná) sestava hlasů, která se v případě potřeby zapne jedním 
          ovládacím prvkem (na rozdíl od kolektivů – pevných kombinací, u kterých 
          jsou příslušné hlasy naprogramovány „napevno“ varhanářem při stavbě 
          nástroje).</p>
      </div></td>
  </tr>
</table>
<p align="center"><img src="obrazky/kombinace1.jpg" alt="Tahélka volných kombinací nad rejstříkovými sklopkami. Frýdlant nad Ostravicí, Foto: BRT" width="440" height="254">&nbsp;&nbsp;<img src="obrazky/tlacitka_vk.jpg" alt="Tlačítka volných kombinací prvním manuálem. Frýdlant nad Ostravicí, Foto: BRT" width="224" height="253"></p>
<table width="680" border="0" align="center">
  <tr>
    <td><p align="center">Tahélka volných kombinací A a B nad rejstříkovými sklopkami 
        a tlačítka pro zapnutí kombinace pod prvním manuálem.</p>
      <p align="justify">Konstrukční řešení kolektivů a volných kombinací je závislé 
        na typu traktury. U <a href="Mechanika.html">mechanické traktury</a> se 
        zpravidla stavělo jen omezené množství kolektivů (p - f - pleno), ovládané 
        šlapkou (k pohybu traktury několika rejstříků současně je potřeba poměrně 
        velká síla). Větší možnosti přinesla až <a href="pneumatika.html">pneumatická 
        traktura</a> (plná dynamická škála kolektivů a jedna až zpravidla čtyři 
        volné kombinace) a <a href="elektrika.html">elektrická</a> či <a href="kombinovana.html">kombinovaná</a> 
        traktura (programovatelné kombinace v počtu desítek až stovek). Současné 
        technické prostředky umožňují doplnit kolektivy a kombinace i do varhan 
        s mechanickou trakturou (vznikne tak kombinovaná traktura) způsobem, který 
        původní mechanické ovládání nemění (jedná se o doplňující možnost ovládání 
        nadřazenou ručnímu, kterou lze vypnout a nástroj používat jen s čistě 
        mechanickým ovládáním). </p>
      <hr> <h2><font color="#CC00FF"><a name="volne_kombinace"></a>Volné kombinace 
        - pneumatická traktura:</font></h2>
      <p align="justify"> Abychom si objasnili princip volných kombinací, začneme 
        tím nejjednodušším případem – totiž ručním spínačem rejstříků s jednou 
        volnou kombinací.<br>
        V hracím stole je kromě ručních ovládačů rejstříků (např. sklopek) ještě 
        jedna řada dalších ovládacích prvků, jejichž počet je shodný s počtem 
        ručních rejstříků (zpravidla včetně spojek, pokud je jejich ovládání řešeno 
        shodně s ostatními rejstříky). Rozměr rejstříkových ovladačů kombinace 
        je zpravidla podstatně menší, než ovladačů rejstříků, zpravidla jsou řešeny 
        jako maličké páčky či tahélka umístěné nad příslušnou sklopkou či manubriem. 
        (Je-li kombinací více, nad každou rejstříkovou sklopkou se objeví tolik 
        dodatečných prvků, kolik je kombinací a jsou pak navzájem rozlišeny čísly, 
        písmeny či barvou viz dále). Tyto ovládací prvky slouží pro programování 
        kombinace, vlastní zapnutí naprogramovaných rejstříků se ale uskuteční 
        až dalším – centrálním spínačem (pokud je kombinací více, každá má svůj 
        spínač rozlišený opět číslem, písmenem či barvou od ostatních), umístěným 
        nejčastěji pod nejnižším manuálem (tlačítka) nebo jako nožní spínače nad 
        prahem pedálu (pistony).</p>
      </td>
  </tr>
</table>
<p>&nbsp;</p>
<table width="680" border="0" align="center">
  <tr>
    <td width="318" valign="top">
<div align="justify">Na fotografii je zachycen fragment hracího stolu s rejstříkovými 
        sklopkami a jednou volnou kombinací, tvořenou páčkovými spínači nad sklopkami. 
        Sklopky, jak je patrné z obrázku, spínají jednotlivé hlasy či spojky klaviatur. 
        Abychom si objasnili, jak to funguje uvnitř, podívejme se nyní na řez 
        tímto hracím stolem:</div></td>
    <td width="352" align="right" valign="top"><img src="obrazky/wk3.jpg" alt="Detail hracího stolu s jednou volnou kombinací. Foto: Konrad Zacharski" width="338" height="207"></td>
  </tr>
</table>
<p align="center"><img src="obrazky/wk1.gif" alt="Řez hracím stolem - sklopkou s jednou volnou kombinací." width="454" height="218"></p>
<table width="680" border="0" align="center">
  <tr>
    <td><div align="justify">
        <p>Každý ze spínačů (jak spínač rejstříku, tak i rejstříkový spínač kombinace) 
          má oddělenou vzduchovou komůrku s řídicím ventilem. Komůrky jsou tvořeny 
          podlouhlým kanálem, probíhajícím po celé délce hracího stolu (nad těmi 
          částmi, ve kterých jsou ovladače rejstříků). Na obrázku jsou v řezu 
          zobrazeny součásti pro jeden spínač rejstříku (sklopku) a jeden rejstříkový 
          (programovací) spínač volné kombinace, všechny další mají identické 
          provedení. </p>
        <p>Vzduchová komůrka spínače rejstříku je trvale naplněna stlačeným vzduchem. 
          Překlopení sklopky tedy vždy způsobí okamžité naplnění připojené rourky 
          a zapůsobení příslušného akčního členu na jejím konci (zapnutí rejstříku 
          ve vzdušnici vpuštěním vzduchu do rejstříkové kancely či přesunutím 
          zásuvky).</p>
      </div></td>
  </tr>
</table>
<table width="680" border="0" align="center">
  <tr>
    <td width="360" valign="top"> 
      <div align="justify">Jak je patrné z obrázku, vzduch se k akčnímu členu 
        dostává od sestavy řídicích prvků registrace jedinou rourkou. K této rource 
        se ale v hracím stole může vzduch dostat od dvou nezávislých zdrojů (1. 
        - sklopka, 2. – rejstříkový spínač volné kombinace). V okamžiku, kdy pro 
        ovládání jednoho akčního členu použijeme více než jeden ovládací prvek 
        (v tomto příkladě dva, ale může jich být i více), musíme pneumatickou 
        soustavu doplnit o další člen – směrové (zpětné) ventily. Tyto ventily 
        oddělí jednotlivé zdroje tak, aby se navzájem nemohly ovlivňovat (dovolí 
        vzduchu téci jen od zdroje ke spotřebě a ne mezi zdroji navzájem viz animace). 
        <br>
      </div></td>
    <td width="310" align="right" valign="top">
      <img src="animace/wk2a.gif" height="193" />
    </td>
  </tr>
</table>
<table width="680" border="0" align="center">
  <tr>
    <td><div align="justify">Vraťme se teď zpátky k popisu volné kombinace. Nad 
        vzduchovou komůrkou pro sklopky je obdobná kommůrka pro kombinace. V klidovém 
        stavu není naplněna stlačeným vzduchem, takže ani při zapnutém rejstříkovém 
        spínači kombinace, tj. otevřeném ventilu k hornímu konduktu na obrázku 
        nezapne hlas – nevpustí vzduch do rourky k akčnímu členu. To se stane 
        až v okamžiku, kdy se do této komory odděleným ventilem, spojeným s centrálním 
        spínačem kombinace, vpustí vzduch. V tomto okamžiku se současně zapnou 
        všechny rejstříky, naprogramované předem stlačením páček jednotlivých 
        spínačů kombinace nad sklopkami.</div></td>
  </tr>
</table>
<table width="680" border="0" align="center">
  <tr>
    <td width="305" align="left" valign="top"> 
      <img src="animace/wk2b.gif" height="193" />
    </td>
    <td width="365" valign="top"><div align="justify">Tato animace ukazuje, co 
        se děje v okamžiku sepnutí volné kombinace tlačítkem na hracím stole. 
        Stlačený vzduch naplní komoru ventilů rejstříkových (programovacích) spínačů 
        volné kombinace. V tomto případě je spínač vypnutý, ventil je uzavřen 
        a vzduch se tak dále nedostane. Tento hlas byl tedy naprogramován do kombinace 
        jako vypnutý a jeho stav se zapnutím kombinace nemění (i to je smysl kombinace).</div></td>
  </tr>
</table>
<table width="680" border="0" align="center">
  <tr>
    <td width="356" valign="top"><div align="justify">Na této animaci je obdobná 
        situace pro rejstřík, který byl do kombinace zaprogramován jako zapnutý. 
        Páčka spínače je stlačená, ventil v komůrce kombinace otevřený a v okamžiku, 
        kdy se do ní dostane stlačený vzduch tento volně plyne přes zpětný ventil 
        k akčnímu členu (zapne rejstřík). Z animace je patrná i role sběrné komůrky 
        se zpětnými ventily, vzduch od kombinace může plynout jen ve směru ke 
        spotřebiči, nedostane se do jiné rourky (ke sklopce, kudy by unikl do 
        okolí).</div></td>
    <td width="314" align="right" valign="top"> 
      <img src="animace/wk2c.gif" height="193" />
    </td>
  </tr>
</table>
<table width="680" border="0" align="center">
  <tr>
    <td><div align="justify">Porovnáme-li způsob práce dvou (v tomto příkladě) 
        možností, jak zapnout hlas, vidíme, že je prakticky shodný s jedním rozdílem 
        – vzduchová komora řídicích ventilů spínačů rejstříků (sklopek) je stále 
        pod tlakem, zatímco komora ventilů rejstříkových spínačů volné kombinace 
        dostane vzduch až po otevření dalšího, centrálního ventilu. Teoreticky 
        vzato – kdybychom tento centrální ventil nechali trvale otevřený, bylo 
        by ovládání rejstříku sklopkou a páčkou kombinace rovnocenné (i když – 
        s ohledem na rozměry páček a jejich provedení dost neohrabané a nevýhodné, 
        protože k takovému způsobu ovládání nejsou předurčeny). V běžném případě 
        se tedy liší použití obou prvků. Sklopka zapíná hlas okamžitě, kdežto 
        rejstříkový spínač kombinace musí čekat pro splnění své naprogramované 
        funkce až na nadřízený povel.<br>
        Prohlédneme-li si výše uvedené obrázky a animace, narazíme ještě na další 
        problém. Je-li v nástroji vybudováno více volných kombinací (nebo jsou 
        ještě dále spojeny s pevnými kombinacemi – kolektivy), jejich konstrukce 
        je vždy postavena tak, že se při zapnutí kterékoliv z nich ostatní automaticky 
        vypnou. Jinými slovy, v jednom okamžiku může být zapnuta jen jedna kombinace 
        (jen jeden kanál dostane vzduch, jeho přívod do ostatních se automaticky 
        uzavře). Problém ale v tuto chvíli nastává s rejstříky, které byly zapnuty 
        ručně (sklopkou). Ty nelze jednoduše vypnout (vzduchová komora jejich 
        ventilů je pod tlakem trvale) a tyto ruční hlasy mohou dále znít navíc 
        k předem navolené kombinaci a znehodnotit ji tak. <br>
      </div></td>
  </tr>
</table>
<table width="680" border="0" align="center">
  <tr>
    <td width="311" align="left" valign="top"> 
      <img src="animace/wk2d.gif" height="193" />
    </td>
    <td width="359" valign="top"><div align="justify">Animace ukazuje právě takový 
        okamžik – rejstřík je zapnut ručně sklopkou, naopak ventil v komůrce kombinace 
        je ve spodní – vypnuté poloze. Přesto hlas zůstává zapnut bez ohledu na 
        centrální zapnutí či vypnutí kombinace i když je naprogramován jako vypnutý.</div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p>Řešení se v tomto případě nabízí– upravit vzduchovou komoru pro sklopky 
          tak, aby se v okamžiku zapnutí kterékoliv kombinace automaticky uzavřel 
          přívod vzduchu a „ruční“ rejstříky se vypnuly. Nebo přidat k tomuto 
          ventilu ovládací prvek, označený zpravidla jako „ruční rejstříky“ (R 
          nebo RR), kterým mohu volit pro volné kombinace dva odlišné způsoby 
          činnosti:</p>
        <p> Při zapnutých ručních rejstřících volná kombinace jen přidává další 
          hlasy, nedokáže již nepotřebné vypnout. A naopak při vypnutých ručních 
          rejstřících zapnutí volné kombinace způsobí úplnou výměnu sestavy rejstříků 
          (vypne všechny ruční a přepne na naprogramované v kombinaci). V některých 
          nástrojích je spínač, pracující na opačném principu – zapíná ke kombinacím 
          ruční rejstříky. Bývá zpravidla označen jako „vypínač ručních rejstříků“ 
          a buďto zapne nebo vypne všechny ruční rejstříky (ovládá opět ventil 
          pro naplňování komory pro sklopky vzduchem) bez další vazby na kolektivy 
          a kombinace. Ve velkých varhanách se zpravidla setkáme s oběmi možnostmi.</p>
        <p><br>
          Uvedený příklad s jednou volnou kombinací je nejskromnější případ pomocných 
          zařízení (pomineme-li nástroje zcela bez kombinací). Častější jsou varhany 
          s několika volnými kombinacemi (u pneumatické traktury zpravidla ne 
          více, než čtyřmi, u elektrických a kombinovaných traktur jich pak může 
          být i několik desítek). Takový nástroj samozřejmě nabízí více možností 
          rychlých změn registrace při hře, děje se to však za cenu značně složitější 
          konstrukce hracího stolu.</p>
      </div></td>
  </tr>
</table>
<table width="680" border="0" align="center">
  <tr>
    <td width="353" valign="top">
<div align="justify">
        <p>Fotografie ukazuje fragment hracího stolu se čtyřmi zabudovanými volnými 
          kombinacemi (konkrétně na této fotografii jsou sice varhany s elektropneumatickou 
          trakturou, způsob ovládání a vnější vzhled jsou ale prakticky shodné 
          s čistě pneumatickým nástrojem). Nad sklopkou každého rejstříku jsou 
          vidět různobarevná tahélka rejstříkových spínačů volných kombinací. 
          Sestava všech tahélek shodné barvy (tady bílé, červené, žluté a modré) 
          slouží k naprogramování rejstříků do jedné ze čtyř dostupných kombinací. 
          Čtveřic tahélek je tolik, kolik je sklopek ručních rejstříků (včetně 
          spojek). </p>
        <p>Následující schéma ukazuje řez registračním blokem jednoho rejstříku 
          v pneumatickém nástroji s více (na obrázku se třemi) kombinacemi:</p>
      </div></td>
    <td width="317" align="right" valign="top"> 
      <div align="right"><img src="obrazky/wk7.jpg" alt="Fragment hracího stolu se čtyřmi volnými kombinacemi." width="308" height="314"></div></td>
  </tr>
</table>
<p align="center"><img src="obrazky/wk5.gif" alt="Řez registračním blokem hracího stolu se třemi volnými kombinacemi." width="473" height="240"></p>
<table width="680" border="0" align="center">
  <tr>
    <td><div align="justify">Tahélka volných kombinací (VK I, VK II a VK III – 
        na obrázku všechna v barvě zelené) jsou spojena s trojicí přesuvných ventilů 
        ve stole. S jejich pomocí lze sestavit – naprogramovat tři různé sestavy 
        – volné kombinace hlasů v každém manuálu a v pedálu. Každá z těchto kombinací 
        může být sepnuta varhaníkem pomocí tlačítek (K1, K2, K3), umístěných zpravidla 
        pod prvním manuálem, nebo jako pistony nad prahem pedálu. Každou z těchto 
        kombinací lze zapnout jen samostatně, mechanismus ovládání tlačítek je 
        řešen tak, že při stisku tlačítka kterékoliv kombinace se zbývající kombinace 
        vypnou, nelze stisknout dvě či více současně. Každá z (v tomto příkladě 
        tří) kombinací má v hracím stole svou vzduchovou komůrku (1,2,3), probíhající 
        jako kanál po celé délce stolu (nade všemi sklopkami). Po stisku ovládacích 
        tlačítek kombinace se vždy jedna odpovídající komora naplní vzduchem. 
        Komora, označená na obrázku 4 je komora pro ruční rejstříky – sklopky 
        a je stále naplněna vzduchem. Překlopení sklopky tak způsobí vždy okamžité 
        zapnutí hlasu.</div></td>
  </tr>
</table>
<p align="center"> 
  <img src="animace/wk6.gif" height="258" />
</p>
<table width="680" border="0" align="center">
  <tr>
    <td><div align="justify">Obdobně jako u výše uvedeného příkladu s jednou kombinací 
        i tady najdeme sběrnou komůrku (5) se zpětnými ventily. Všechny rourky, 
        přivedené k této komůrce mají ústí opatřeno ventilem, který zabraňuje 
        zpětnému toku vzduchu. Pouze vtokový otvor výstupní rourky (7) je volný 
        a umožňuje výstup vzduchu dále k akčnímu členu. </div>
      <p align="justify">Na obrázcích je vždy jen řez blokem pro jeden rejstřík, 
        abychom si lépe uvědomili, které části jsou společné pro všechny rejstříky 
        a které patří jen jednomu, je na následující animaci ukázán postupný řez 
        několika vedle sebe ležícími částmi hracího stolu:</p>
      </td>
  </tr>
</table>
<p align="center"> 
  <img src="animace/wk10.gif" height="306" />
</p>
<table width="680" border="0" align="center">
  <tr>
    <td><div align="justify">Vzduchové komůrky jednotlivých volných kombinací 
        (zvýrazněné na animaci červenými obrysy) probíhají v hracím stole podélně 
        a představují zdroj vzduchu pro všechny rejstříkové spínače příslušné 
        volné kombinace. Na jejich horní straně jsou otvory, kterými se může tento 
        vzduch dostat kanálky až do sběrné komůrky se zpětnými ventily (5) pro 
        jednotlivé rejstříky. Tyto otvory jsou otevírány a zavírány pomocí přesuvných 
        ventilů spojených s tahélky rejstříkových spínačů volné kombinace VK I, 
        VK II, VK III. Vzduchová komora kombinace je tedy společná pro všechny 
        rejstříkové spínače této kombinace. Zbývající kanálky vedou jen do příslušné 
        sběrné komůrky (5) se zpětnými ventily. Tuto komůrku má každý rejstřík 
        svou a mezi sousedními komůrkami ve stole už není další podélné spojení.</div></td>
  </tr>
</table>
<table width="680" border="0" align="center">
  <tr>
    <td width="364" valign="top"><div align="justify">Zasunutí všech tahélek příslušného 
        hlasu způsobí jeho vypnutí ve všech kombinacích. Zapnutí kterékoliv kombinace 
        pak nezpůsobí zapnutí hlasu, poněvadž přesuvné ventily tahélek zabraňují 
        v této poloze proniknutí vzduchu z kanálu kombinace do sběrné komůrky 
        a dále k akčnímu členu. Co se děje v tomto bloku v případě, že je hlas 
        v některé z kombinací naprogramován jako zapnutý?</div></td>
    <td width="306" align="right" valign="top"> 
      <img src="animace/wk8.gif" height="149" />
    </td>
  </tr>
</table>
<p align="center"> 
  <img src="animace/wk9.gif" height="258" />
</p>
<table width="680" border="0" align="center">
  <tr>
    <td><div align="justify">
        <p>Vytažením spodních dvou tahélek VK I a VK II je tento rejstřík zaprogramován 
          do prvních dvou kombinací jako zapnutý a do třetí (VK III) jako vypnutý. 
          Centrální zapnutí první či druhé kombinace (odpovídajícím prvkem na 
          hracím stole) způsobí naplnění jedné ze vzduchových komor stlačeným 
          vzduchem. Kanálkem v bločku ventilu s vysunutým tahélkem se tento vzduch 
          dostane až do sběrné komůrky (5) se zpětnými ventily a odsud dále k 
          akčnímu členu ve vzdušnici a zapne rejstřík. U třetí kombinace se sice 
          kanál naplní také (viz animace), vzduch však narazí na uzavřený kanálek 
          pod bločkem se zasunutým tahélkem a nedostane se dále, rejstřík zůstane 
          vypnutý.</p>
        <p><br>
          Stejně jako u nástroje s jednou kombinací (popsaného jako první příklad 
          výše v textu) i zde se vyskytuje problém funkce ručního rejstříku (sklopky) 
          v součinnosti s kombinací. Pokud by vzduchová komora pro ventily sklopek 
          byla stále pod tlakem, jako na uvedeném příkladě, ruční rejstřík by 
          nešel při zapnutí kombinace touto kombinací vypnout (šlo by to opět 
          jen ručně překlopením sklopky). Volná kombinace by tak mohla k hlasům 
          zapnutým ručně jen přidávat další hlasy. Řešení by bylo pouze v doplnění 
          komory pro sklopky o řídicí ventil, který by byl ovládán v souvislosti 
          s kombinacemi (při zapnutí některé kombinace by vypnul ruční rejstříky), 
          nebo ručně jako vypínač ručních rejstříků. </p>
      </div>
      <p align="justify">Na obrázcích je ještě jeden dosud nepopsaný prvek – rourky 
        vedoucí do sběrné komůrky, označené číslem 6. Jsou opatřeny zpětnými ventily, 
        které umožňují proudění vzduchu pouze z rourky do komůrky. Přivádějí vzduch 
        od dalších řídicích prvků, např. dalších volných kombinací, situovaných 
        např. na boku hracího stolu, od pevných kombinací (kolektivů – např. piano, 
        forte, pleno…), zařízení pro crescendo, pedálové automatiky a podobně. 
        U malých nástrojů mohou zcela chybět, naopak u velkých jich může být i 
        více…</p>
      <p align="justify">Sběrná komůrka (5) se zpětnými ventily tvoří velmi důležitý 
        prvek registračního bloku a je individuální pro každý hlas. Jen díky tomuto 
        zařízení může správně pracovat ovládání každého jediného hlasu více cestami 
        (sklopkou, kombinací, kolektivem, crescendem…). Každý rejstřík má tuto 
        komůrku svou, z toho vyplývá, že v hracím stole je tolik komůrek, kolik 
        je ve varhanách rejstříků (hlasů + spojek). Konstrukčně jsou tyto komůrky 
        řešeny jako jeden blok – skříňka (následující animace):</p></td>
  </tr>
</table>
<p align="center"> 
  <img src="animace/skrzzaw1.gif" height="371" />
</p>
<table width="680" border="0" align="center">
  <tr>
    <td><div align="justify">Sejmeme-li z této skříňky víko, uvidíme uvnitř systém 
        svislých kanálků – navzájem oddělených komor se zpětnými ventily (zpravidla 
        koženými klapkami). Do každého kanálu vede sada rourek (v tomto případě 
        pěti), kterými může být přiveden vzduch od řídicích prvků, kterými jsou 
        zde (shora) volná kombinace I, volná kombinace II, rejstříková sklopka, 
        kolektiv Tutti a mechanismus Crescenda. Každý z těchto přívodů do komůrky 
        je opatřen zpětným ventilem, takže se navzájem nemohou ovlivňovat. Ve 
        spodní části komůrky je vtokový otvor rouky, vedoucí k akčnímu členu (zapínající 
        hlas či spojku). Animace ukazuje zapnutí vybraného hlasu (tady Trompeta 
        8’) pomocí zapnutí volné kombinace VK I. Vzduch z příslušné rourky pootevře 
        zpětný ventil, naplní komůrku a pokračuje rourkou k akčnímu členu. Současně 
        přitiskne klapky všech zbývajících zpětných ventilů, čímž zabrání úniku 
        vzduchu přes tyto, nyní neaktivní rourky (a případné vzájemné ovlivnění 
        nadřazených členů – pokud by zde tyto ventily nebyly, stlačený vzduchy 
        by se např. přes otevřené ventily kombinací mohl dostat do vzduchového 
        kanálu druhé kombinace a zapnout další hlasy). Analogicky zařízení funguje 
        i pro ostatní ovládací prvky, kterých u konkrétních varhan může být více 
        i méně, než v tomto příkladu.</div></td>
  </tr>
</table>
<table width="680" border="0" align="center">
  <tr> 
    <td><div align="justify"> 
        <h2><font color="#CC00FF"><a name="kolektivy"></a>Volné kombinace - elektrická 
          a kombinovaná traktura:</font></h2>
        <p> Činnost i ovládání volných kombinací jsou u elektrické traktury obdobné, 
          jako u pneumatické. Snazší realizace ovládacích prvků a především vlastní 
          &quot;logiky&quot; přiřazení dané funkce konkrétnímu ovládači jsou však 
          podstatně snazší, technicky jednodušší a realizovatelné na mnohem menším 
          prostoru. Proto nástroje s elektrickou (elektronickou) trakturou nabízejí 
          více volných kombinací (dnes často desítky až stovky, pro přehlednost 
          dělené do &quot;bank&quot; - sad, kterou může mít každý z varhaníků 
          vlastní). Logiku kombinací lze realizovat kontaktně (pomocí elektromechanických 
          relé - viz kapitola o <a href="elektrika_komponent.html">komponentech 
          elektrické traktury</a> a kapitola o <a href="elektrika_registr.html#setzer">rejstříkové 
          elektrické traktuře</a>), bezkontaktně pomocí tranzistorů a diod nebo 
          softwarově, pomocí programu v řídicím počítači.</p>
        <p>&nbsp;</p>
      </div></td>
  </tr>
</table>
<p>&nbsp;</p>
<hr>
<table width="680" border="0" align="center">
  <tr>
    <td><div align="justify"> 
        <h2><font color="#CC00FF"><a name="kolektivy"></a>Kolektivy - pneumatická 
          traktura:</font></h2>
        <p> Obdobně jako u volné kombinace i kolektiv zapíná určitou kombinaci 
          rejstříků pomocí jediného ovládacího prvku, nejčastěji ve formě tlačítka 
          či pistonu, vyskytují se i kolektivy ve formě sklopek nebo zdvojené 
          ovládání (ruční i nožní). Činnost mechanismu kolektivů ukazuje následující 
          animace:</p>
      </div></td>
  </tr>
</table>
<p align="center"> 
  <img src="animace/rejzb1.gif" height="270" />
</p>
<table width="680" border="0" align="center">
  <tr>
    <td><div align="justify">Zařízení je tvořeno dřevěnou skříňkou s trojicí (v 
        tomto příkladě pro tři stupně síly zvuku nástroje) vodorovných kanálů 
        1,2 a 3. Vlevo je u každého kanálu vstupní otvor, kterým se do kanálu 
        dostane vzduch po zvolení – zapnutí příslušného kolektivu. Dále jsou v 
        každém z kanálků výstupní otvory s rourkami k registračnímu bloku (zde 
        jsou přivedeny do sběrné komůrky a odtud se vzduch dostane přímo k akčním 
        členům). <br>
        Zapnutí kolektivu Piano naplní vzduchem horní kanálek a přes odsud vyvedené 
        rourky zapne tiché rejstříky Bourdon 8’ a Dolce 8’. Zapnutí kolektivu 
        Forte naplní oba horní kanálky, což v důsledku přidá k předchozím rejstříkům 
        Principál 8’ a Oktávu 4’. Zapnutí Tutti pak naplní vzduchem i třetí kanálek 
        a způsobí zapnutí všech rejstříků. (Jedná se o zjednodušený příklad, u 
        běžných varhan je rejstříků více a kolektivy tak mohou být značně bohatší).<br>
      </div></td>
  </tr>
</table>
<table width="680" border="0" align="center">
  <tr> 
    <td><div align="justify"> 
        <h2><font color="#CC00FF"><a name="kolektivy"></a>Kolektivy - elektrická 
          traktura:</font></h2>
        <p> V elektrické traktuře je realizace kolektivů poměrně snadná. Ovládací 
          prvky přepínají v klasických systémech jen sadu relé (po jednom pro 
          každý stupeň), které pomocí kontaktů zapínají příslušné rejstříky:</p>
        <p align="center"><img src="obrazky/kolektivy_rele2.jpg" alt="Relé kolektivů v hracím stole.  Beroun, Foto: BRT" width="600" height="533"></p>
        <p align="center">Relé kolektivů v hracím stole. </p>
        <p align="justify">Každé relé má svazek kontaktů (samostatný kontakt pro 
          každý ovládaný rejstřík). Pro každý dynamický stupeň může být sepnuto 
          jen jedno relé (pak má každý další stupeň více a více kontaktů) nebo 
          všechna relé od nejnižšího stupně po navolený stupeň (viz fotografie, 
          další stupně jen přidávají další rejstříky k dosud sepnutým, v plénu 
          či tutti tak jsou sepnuta všechna relé). </p>
        <p align="justify">Pro oddělení obvodů může být použito diodové matice 
          (dioda pracuje jako jednosměrný &quot;elektrický ventil&quot;) a k přepínání 
          jednotlivých stupňů pak stačí relé s jedním kontaktem nebo spínací tranzistor:</p>
        <p align="center"><img src="obrazky/diodova_matice.jpg" alt="Diodové matice kolektivů, v pozadí spínací relé. Brtnice, Foto: BRT" width="413" height="309"></p>
        <p align="center">Diodové matice kolektivů, v pozadí spínací relé. </p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p>&nbsp;</p>
        <p>V hracích stolech řízených počítačem je realizace kolektivů softwarovou 
          záležitostí (úpravou programu). Pro ovládání je použit kontaktní či 
          bezkontaktní prvek, přiřazení rejstříků příslušnému stupni je naprogramováno 
          v programu (u většiny systémů je dána možnost uživateli sestavu rejstříků 
          změnit, což v ostatních typech traktur není možné). Je otázkou do diskuse, 
          nakolik je tato možnost účelná (varhanáři ji však většinou nabízejí, 
          neboť je prakticky &quot;zadarmo&quot; a pro zákazníka efektně zvyšuje 
          možnosti nástroje a pocit jeho vlivu na jeho zvuk). </p>
      </div></td>
  </tr>
</table>
<p>&nbsp;</p>
<p>&nbsp;</p><hr>
<table width="680" border="0" align="center">
  <tr>
    <td><div align="justify"><font color="#FF00FF">Zatím rozpracováno, poslední 
        úpravy 9.10.2006....</font></div></td>
  </tr>
</table>
<p align="center">&nbsp;</p>
<hr>
<p><font size="-2"><strong>Poznámka:</strong> Tato stránka je součástí <strong><a href="anatomie.html">Anatomie 
  varhan</a></strong> &reg;, &copy; <strong><a href="http://home.vsb.cz/petr.bernat">Ing. 
  Petr Bernat</a></strong>. Animace <strong>&copy; <a href="http://www.organy.of.pl/" target="_blank">Konrad 
  Zacharski</a></strong></font></p>
<p align="center">&nbsp;</p>
<p align="center">&nbsp;</p>
</body>

<!-- Mirrored from www.anatomie-varhan.cz/texty/varhany/anatomie/pomocne_kombinace.htm by HTTrack Website Copier/3.x [XR&CO'2014], Wed, 17 Jan 2024 08:40:47 GMT -->
</html>
