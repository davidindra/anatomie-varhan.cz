<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<!-- Mirrored from www.anatomie-varhan.cz/texty/varhany/anatomie/dotazy2.htm by HTTrack Website Copier/3.x [XR&CO'2014], Wed, 17 Jan 2024 08:52:55 GMT -->
<head>
<title>Časté dotazy - podrobnější odpovědi</title>
<meta http-equiv="Content-Type" content="text/html; charset=utf-8">
</head>

<body bgcolor="#FFCC99">
<h1 align="center"><strong><font color="#9933FF">Odpovědi na Vaše dotazy</font></strong></h1>
<table width="680" border="0" align="center">
  <tr>
    <td height="141">
<div align="justify"> 
        <p>Na této stránce naleznete odpovědi na dotazy z <a href="dotazy.html#formular">formuláře</a> 
          či E-mailu. Odpovědi jsou konzultovány s varhanáři – praktiky a shrnují 
          obecný i konkrétní pohled na příslušný problém. </p>
        <p>Tak, jako v jiných oblastech lidské činnosti i varhanáři používají 
          k dosažení téhož cíle různé postupy, technologie a materiály z nichž 
          mnohé jsou jejich osobním tajemstvím, o které se jen neradi dělí s ostatními. 
          Je to pochopitelné, tato práce je nejen jejich životním posláním, ale 
          také jejich obživou.</p>
        <p>U většiny závad varhan platí pravidlo, že by je měl odstranit odborník 
          (varhanář), jen on má potřebné znalosti a disponuje odpovídajícími materiály 
          a nářadím. Je však mnoho drobných závad, s jejichž opravou (alespoň 
          provizorní) by si měl poradit i šikovnější varhaník. Bohužel v našich 
          podmínkách o &quot;velikosti&quot; poruchy nerozhoduje její závažnost 
          a náročnost, ale nedostatek financí pro zaplacení kvalifikované opravy. 
          Mnoho nástrojů je tak v provozuschopném stavu udržováno jen díky nadšencům 
          a v dobrém slova smyslu amatérským varhanářům. Jaká úskalí a rizika 
          pro nástroj jsou v tom skryta je každému jasné, náprava tohoto stavu 
          je však v nedohlednu… <br>
        </p>
        </div></td>
  </tr>
</table>
<hr>
<table width="680" border="0" align="center">
  <tr> 
    <td><ul>
        <li><a href="#misky"><strong>Používané materiály a technologie výměny 
          míšku v pneumatické traktuře</strong></a><strong>.</strong></li>
        <li></li>
      </ul></td>
  </tr>
</table>
<a name="misky"></a> 
<hr>
<table width="680" border="0" align="center">
  <tr>
    <td><p align="justify"><strong><font color="#9900FF">Dotaz:</font></strong> 
        <font color="#0000FF">Aký náhradný materiál na miešky v pneumatickom nástroji 
        je najvhodnejší z hľadiska kvality a životnosti, ak organista nemá k dispozícii 
        kožu? Čím odporúčate lepiť miešky na svoje miesto, aby bola zaručená tesnosť 
        a zároveň jednoduchá výmena? Čím sa prilepujú olovené kondukty? Mohli 
        by ste uviesť nejaký postup pri výmenách mieškov? Ďakujem.</font></p>
      <p align="center"><font color="#0000FF"><img src="obrazky/mieszek1.jpg" alt="Míšek - membrána. Foto: Katalog Laukhuff" width="255" height="117"></font></p>
      <p align="justify">Míšky (membrány, taštičky, tobolky… viz kapitola o <a href="pneumatika_komponent.html">komponentech 
        pneumatické traktrury</a>) patří v pneumatické traktuře k nejporuchovějším 
        součástem. Podle velikosti jsou vyrobeny ze similky nebo jemné kůže a 
        jejich životnost je minimálně 50 let (s ohledem na vytížení nástroje a 
        díky degradačním vlivům – střídání vlhkosti, kolísání teplot, biologickým 
        škůdcům – hmyzu a plísním může být i výrazně kratší). Pokud byly při stavbě 
        varhan použity kvalitní materiály, může být životnost kožených součástek 
        i větší, v současné době se začínají ve větší míře „kazit“ nástroje s 
        průměrným věkem okolo 70 let (stavěné v třicátých létech minulého století, 
        kdy nastal masivní rozvoj pneumatických nástrojů s tlakovou i výpustkovou 
        trakturou, která v té době byly považována za technickou špičku). </p>
      <p align="justify"><img src="obrazky/nove_membranky.jpg" alt="Mišky připravené k výměně. Foto: Hubert Pavelek" width="300" height="229" hspace="20" vspace="5" align="left">Jako 
        základní materiál pro výrobu míšků všech typů je používána similka (similiblána, 
        speciálně opracovaná blána z trávícího traktu jatečních zvířat), pro větší 
        míšky pak štípaná kůže. Za prvotní materiál pro výrobu náhrady se tyto 
        materiály považují dosud, problémem je ale jejich současná nižší kvalita 
        (soudobé intenzivní zemědělství je orientované na výrobu výsledného produktu 
        v co nejkratším možném čase s co nejnižšími náklady, zvířata jsou krmena 
        pomocí směsí, které se přirozené potravě ani nepodobají a šlechtěna tak, 
        že druhotné produkty, jako např. kůže nejsou podstatné, ale to je na jinou 
        diskusi…). Similka samotná a mnoho druhů varhanářských kůží různé tloušťky 
        a kvality jsou dnes už běžně dostupné (přímo Laukhuff nebo zprostředkovaně 
        přes varhanáře či opravny hudebních nástrojů). V minulosti byly prováděny 
        více či méně úspěšné pokusy o náhradu přírodního materiálu některým syntetickým 
        (plastové fólie – „igelit“, mikroten, impregnované tkaniny), životnost 
        těchto materiálů se však ukázala překvapivě krátká, navíc měly další nectnosti 
        (obtížné lepení, hlučnost při chodu (šustění), citlivost na změnu teploty 
        (vyšší než u kůže). Jediný materiál, který se osvědčil a používá se ve 
        varhanách je Polypel (syntetická membrána, odolávající kyselinám i zásadám 
        a biologické degradaci). Výrobce garantuje minimálně 60 letou životnost 
        (což je v současnosti více, než u přírodních materiálů). Technologie zpracování 
        (výroby míšku) je téměř shodná s klasickou, jen pro lepení je určeno speciální 
        lepidlo.</p>
      <p align="justify">Při výměně míšku v traktuře je nutno pamatovat, že kromě 
        vlastní „opravy“ tj. obnovení funkce příslušného uzlu je nutné zachovat 
        i možnost budoucí výměny, k opravě (především lepení) musíme proto použít 
        takové materiály, které budou v budoucnu odstranitelné. Vyloučeno je proto 
        např. použití lepidel na akrylátové bázi (kyanokryláty, sekundová a podobná 
        rychlá superlepidla) a chlorkaučukových lepidel (Chemoprén). Přípustné 
        je použití teplého kostního klihu (klasická technologie) nebo studeného 
        „bílého“ klihu (kaseinová náhražka), méně vhodné je použití kaučukové 
        disperze (Herkules – vodou je téměř neodstranitelná). </p>
      <p align="justify"><img src="obrazky/lepeni_membranky.jpg" alt="Nanášení lepidla na prešpanový kroužek míšku. Foto: Hubert Pavelek." width="200" height="150" hspace="20" vspace="5" align="left">Běžná 
        technologie výměny využívá vlastností klihu – starý míšek je odříznut 
        od lišty relé nebo kancely nožem v místě kroužku, zbytky papíru (prešpanu) 
        se navlhčí teplou vodou nebo technickým lihem. Po chvíli lze změklý (nabobtnalý) 
        klih seškrábnout a setřít, na takto očištěné dřevo se pak přiklíží míšek 
        nový. Díky vlastnostem klihu lze nový míšek v případě nutnosti používat 
        okamžitě, není nutno čekat na uschnutí (odpaření vody). </p>
      <p align="justify">Olověné kondukty se v minulosti i současnosti lepily 
        a lepí teplým klihem, pro utěsnění se používá i včelí vosk (nebo směsi 
        vosk, klih, kalafuna). V případě nutnosti lepení většího počtu konduktů 
        je dnes lepší použití speciálního lepidla (Syndetikon, dodává Laukhuff), 
        používá se i Chemoprén, ten však není nejvhodnější. <br>
      </p>
      </td>
  </tr>
</table>
<p align="center"><a href="javascript:history.go(-1);"><img src="../../../images/left.gif" alt="zpět..." width="27" height="30" border="0"></a></p>
<hr>
<p><font size="-2"><strong>Poznámka:</strong> Tato stránka je součástí <strong><a href="anatomie.html">Anatomie 
  varhan</a></strong> &reg;, &copy; <strong><a href="http://home.vsb.cz/petr.bernat">Ing. 
  Petr Bernat</a></strong>. </font></p>
<p align="center">&nbsp;</p>
</body>

<!-- Mirrored from www.anatomie-varhan.cz/texty/varhany/anatomie/dotazy2.htm by HTTrack Website Copier/3.x [XR&CO'2014], Wed, 17 Jan 2024 08:53:01 GMT -->
</html>
