<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<!-- Mirrored from www.anatomie-varhan.cz/texty/varhany/anatomie/vzdusnice_ton.htm by HTTrack Website Copier/3.x [XR&CO'2014], Wed, 17 Jan 2024 08:07:20 GMT -->
<head>
<title>Vzdušnice s tónovými kancelami</title>
<meta http-equiv="Content-Type" content="text/html; charset=utf-8">
</head>

<body bgcolor="#FFCC99">
<h1 align="center"><strong><font color="#9933FF">Vzdušnice s tónovými kancelami</font></strong></h1>
<table width="680" border="0" align="center">
  <tr>
    <td><div align="justify"> 
        <p><strong>Vzdušnici s tónovými kancelami</strong> řadíme mezi vzdušnice 
          příčné, kanálky (kancely), rozvádějící vzduch jsou u tohoto typu vedeny 
          napříč vzdušnicí a sledují tak rozmístění tónů (každý tón má svou kancelu, 
          kancel je tedy tolik, kolik je kláves na odpovídající klaviatuře.</p>
        <p>Ve všech konstrukčních obměnách najdeme u této vzdušnice dvě základní 
          části – společný vzduchový kanál s ventily (někdy se nazývá vzduchojem 
          nebo ventilová komora) a část rozdělenou na kancely.</p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p><img src="obrazky/wiatr1.gif" alt="Vzduchojem" width="250" height="106" hspace="10" align="left"><strong>Ventilová 
          komora</strong> – vzduchojem – je ve vzdušnici zásobníkem stlačeného 
          vzduchu. Ten je zde dodáván v odpovídajícím množství z měchu přes vzduchovod 
          – kanál velkého průřezu. Vzduchojem probíhá podélně (kolmo na kancely) 
          po celé délce vzdušnice (na obrázku nejsou zatím naznačeny všechny jeho 
          stěny ani přívod vzduchu z měchu).</p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p><img src="obrazky/wiatr2.gif" alt="Ventilová deska s otvory ventilů tvoří horní víko vzduchojemu." width="250" height="106" hspace="10" align="left">Horní 
          deska vzduchojemu je opatřena otvory, které jsou zespodu uzavřeny pomocí 
          <strong>ventilů</strong>. Nejčastěji používané ventily (klapky) mají 
          tvar obdélníka s trojúhelníkovitým průřezem. Tato horní deska ventilové 
          komory tvoří současně dno další části (vrstvy) vzdušnice – části rozdělené 
          přihrádkami (mřížinou) na kancely.</p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify"> 
        <p><img src="obrazky/wentyle1.jpg" alt="Pohled na ventily ve ventilové komoře, střední ventil je v otevřené poloze. Foto: James H Cook, panther.bsc.edu/~jhcook" width="175" height="111" hspace="10" align="right">Stlačený 
          vzduch shromážděný ve vzduchojemu v klidovém stavu nemůže proudit dále, 
          brání mu v tom uzavřené ventily. Ty jsou shora utěsněny kůží a přitlačovány 
          zespod k otvorům pomocí ventilových per (pružin). Teprve po otevření 
          některého z ventilů (svázaného trakturou se stiskem klávesy) se stlačený 
          vzduch dostane mezi přihrádky do kancely. Ventily ani kancely nejsou 
          všechny stejné, mají různou velikost a šířku (hluboké tóny mají velké 
          píšťaly, ty potřebují více vzduchu, takže přívodní kanál k nim musí 
          mít větší průřez).</p>
        <p>Přepážky tvořící stěny kancely jsou ve vzdušnici umístěny příčně tak, 
          jak ukazuje následující animace:</p>
      </div></td>
  </tr>
</table>
<p align="center"> 
  <img src="animace/wiatr3.gif" height="180" />
</p>
<table width="680" border="0" align="center">
  <tr>
    <td><div align="justify">
        <p>Podívejme se teď blíže na ventily. Nejčastější způsob jejich montáže 
          ukazuje následující nákres řezu vzdušnicí:</p>
      </div></td>
  </tr>
</table>
<p align="center"><img src="obrazky/wentyl3.gif" alt="Příčný řez vzdušnicí v místě ventilů. Obrázek z katalogu Laukhuff." width="448" height="212"></p>
<table width="680" border="0" align="center">
  <tr>
    <td><div align="justify">
        <p><img src="obrazky/klapy.gif" alt="Klapky ventilů, různá šířka odpovídá různým tónům. Foto: katalog Laukhuff." width="318" height="241" hspace="10" align="left">Samotné 
          klapky ventilů jsou vyrobeny ze dřeva a na straně, která přiléhá k otvoru 
          v desce polepeny kůží či plstí (těsnění a odhlučnění chodu). Na příslušném 
          místě je udržuje dvojice kolíků (vodící a stabilizační) a k otvoru je 
          tiskne ventilová pružina. Tento způsob upevnění je výhodný jak z hlediska 
          snadného, rychlého a bezhlučného pohybu ventilu, tak i z hlediska snadné 
          údržby, kdy k vyjmutí ventilu stačí odstranit (pomocí speciálně k tomu 
          určených plochých kleští) příslušnou pružinu.</p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p><img src="obrazky/sprez.gif" alt="Ventilová pružina. Foto: katalog Laukhuff." width="172" height="169" hspace="10" align="left"><img src="obrazky/drut.gif" alt="Tahací drát. Foto: katalog Laukhuff." width="40" height="271" hspace="10" align="right">Samotná 
          pružina je vyrobena z bronzového či ocelového drátu. Jedním koncem tlačí 
          na ventil, druhým je opřena o podpůrnou lištu, která prochází po celé 
          délce vzduchojemu. Aby nevypadávala při hře, je na obou koncích zahnuta 
          a zasazena do vyvrtaných otvorů.</p>
        <p>Ventil je spojen s trakturou pomocí táhla. To má nejčastěji podobu 
          tahacího drátu, který prochází otvorem ve dně vzduchojemu ven a je připojen 
          k navazujícím elementům traktury pod vzdušnicí (abstraktu či hřídeli 
          u mechanické traktury, míšku u pneumatické, elektromagnetu u elektrické). 
          Drát je v místě průchodu otvorem často opatřen dodatečným těsněním (viz 
          dále). </p>
        <p>Následující fotografie ukazuje pohled do ventilové komory s ventily 
          této konstrukce po sejmutí přední strany vzduchojemu (deska, která kryje 
          tuto část vzdušnice je zpravidla lehce odstranitelná z důvodu usnadnění 
          údržby – výměny per, čištění ventilů atd.). Jsou vidět ventilové pružiny 
          a stabilizační bodce, chybí tahací drát (na ventilu jsou pro něj připraveny 
          očka a ve dně komory pod nimi najdete otvor pro průchod drátu:. </p>
      </div></td>
  </tr>
</table>
<p align="center"><img src="obrazky/wentyle2.jpg" alt="Pohled do ventilové komory. Foto Sven Hjorth Andersen, www. orgelbygger.dk" width="576" height="338"></p>
<table width="680" border="0" align="center">
  <tr>
    <td><div align="justify">
        <p>Ve ventilové komoře je stlačený vzduch, celá komora tedy musí být utěsněna 
          tak, aby vzduch nemohl nekontrolovaně unikat do okolí. O těsnost jednotlivých 
          desek se stará přesné opracování a dodatečné těsnění, zpravidla ve formě 
          kožených pásků, nalepených v místě styku desek. Ve dně komory je však 
          celá řada otvorů, kterými procházejí tahací dráty od ventilů. Jejich 
          pohyb musí být volný, mají tedy v otvoru určitou vůli. Průchod drátu 
          je proto třeba dodatečně utěsnit, jinak by kolem něj unikal vzduch. 
          Používá se několik způsobů těsnění, nejrozšířenější je opatření dna 
          komory kovovým páskem s přesnými otvory pro drát nebo těsnění pomocí 
          pulpet:</p>
      </div></td>
  </tr>
</table>
<p align="center"><img src="obrazky/pulpet1.jpg" alt="Utěsnění průchodu tahacího drátu pomocí pulpet (tady ne samostatných, ale z jednoho pásku kůže pro celou řadu ventilů). Všiměte si i mírně odlišné konstrukce ventilu (nasazení na vodicí trn, pružina opřená v drážce...).  Foto: Sven Hjorth Andersen, www.orgelbygger.dk" width="556" height="338"></p>
<table width="680" border="0" align="center">
  <tr>
    <td><div align="justify">
        <p>Funkci pulpety ukazuje následující animace:</p>
        <p align="center"> 
          <img src="animace/pulpet3.gif" height="150" />
        </p>
        <p> Otvory pro průchod drátu jsou shora nálevkovitě zahloubeny. Po obvodu 
          tohoto otvoru je přilepena kruhová membrána z pružného materiálu (speciálně 
          upravená kůže či v současnosti některý z náhradních syntetických materiálů). 
          Na procházejícím drátu jsou nasazeny dva malé kroužky (podložky), mezi 
          které je stisknut střed této membrány. Drát tak v mezích svého pohybu 
          táhne membránku s sebou a ta stále odděluje (těsní) vnitřní prostor 
          vzduchojemu od okolí.</p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p><img src="obrazky/pulpet.gif" alt="Jiná konstrukce pulpety s větším možným rozsahem pohybu. Foto: katalog Laukhuff." width="73" height="148" hspace="10" align="right">V 
          případě požadavku na větší rozsah pohybu může mít membránka pulpety 
          i jinou konstrukci, např. váčku se sklady (harmonikový míšek):</p>
      </div></td>
  </tr>
</table>
<hr>
<table width="680" border="0" align="center">
  <tr>
    <td><div align="justify">
        <p>Pokračujme dále v popisu konstrukce vzdušnice…</p>
        <p><img src="obrazky/wiatr4.gif" alt="Vzdušnice s přikrytými tónovými kancelami." width="250" height="106" hspace="10" align="left">Část 
          (vrstva) vzdušnice, která je rozdělena přihrádkami na kancely, představuje 
          obdobně jako ventilová komora pro vzduch uzavřený prostor (řadu prostorů 
          vedle sebe). Z čel je kryta těsnými víky, shora deskou s řadou otvorů. 
          Tyto otvory vedou k dalším částem vzdušnice a proudí jimi vzduch k píšťalám. 
        </p>
        <p>Podívejme se teď, jakým způsobem jsou píšťaly na vzdušnici rozmístěny:</p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p><img src="obrazky/wiatr5.gif" alt="Rozmístění píšťal jednoho rejstříku na vzdušnici." width="250" height="169" hspace="10" align="left">Tento 
          obrázek ukazuje píšťaly jednoho hlasu (rejstříku), které jsou rozestavěny 
          na horní desce vzdušnice. Píšťaly jednoho hlasu tvoří řadu, stojící 
          na vzdušnici v podélném směru. Každá píšťala tak stojí nad jednou z 
          kancel. Vzduch se do této kancely dostane po otevření příslušného tónového 
          ventilu (viz výše), který je trakturou spojen s odpovídající klávesou. 
          Každá kancela tedy patří jednomu tónu. Obdobným způsobem (tj. v podélných 
          řadách) jsou rozmístěny i píšťaly dalších hlasů.</p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p><img src="obrazky/wiatr6.gif" alt="Rozmístění píšťal jednoho tónu na vzdušnici." width="250" height="174" hspace="10" align="left">Rozmístění 
          píšťal jednoho tónu ale několika hlasů je znázorněno zde. Píšťaly všech 
          rejstříků, které patří témuž tónu, stojí nad jedinou kancelou, proto 
          zazní všechny současně po stisku jedné klávesy. Jsou tedy naladěny na 
          stejný tón (případně podle polohy rejstříku na jeho alikvotní tóny) 
          např. c, sousedící píšťaly d, další e atd. (platí pro vzdušnici rozdělenou 
          na C a Cis stranu, jinak je sled tónů jiný, např. chromatický – c, cis, 
          d, dis, e…). Kancel a ventilů je ve vzdušnice vedle sebe tolik, kolik 
          je kláves na příslušné klaviatuře (pokud nejsou varhany vybaveny dodatečnými 
          píšťalami pro sub- či superoktávové spojky).</p>
      </div></td>
  </tr>
</table>
<table width="680" border="0" align="center">
  <tr> 
    <td><div align="justify"> 
        <p>Jak je patrné z předchozího popisu a obrázků, takto vytvořená vzdušnice 
          ještě něco postrádá – je to mechanismus zapínání a vypínání rejstříků 
          (podélné ovládání). Při otevření ventilu a naplnění tónové kancely vzduchem 
          zazní všechny píšťaly, které stojí nad kancelou. Mezi kancelu a píšťaly 
          proto ještě musíme přidat zařízení, které bude ovládat přívod vzduchu 
          ke každé píšťale v závislosti na poloze ovládacího prvku rejstříku. 
          Podle konstrukce tohoto mechanismu dělíme vzdušnice s tónovými kancelami 
          na několik velkých skupin:</p>
      </div>
      <ul>
        <li>
          <div align="justify"><strong>Vzdušnice <a href="vzdusnice_ton_zasuvka.html">zásuvková</a></strong></div>
        </li>
        <li> 
          <div align="justify"><strong>Vzdušnice <a href="vzdusnice_ton_ventil.html">ventilová</a></strong></div>
        </li>
        <li> 
          <div align="justify"><strong>Vzdušnice <a href="vzdusnice_ton_dvojventil.html">pružinová</a></strong></div>
        </li>
      </ul>
      <div align="justify">
        <p>Společným znakem všech těchto vzdušnic je postup řízení přidělování 
          vzduchu píšťalám. Jeho cesta vede z měchu nejprve na zařízení pro rozdělování 
          podle tónů - tónový ventil a následně přes registrační prvek (další 
          ventil nebo zásuvku) k píšťale. U druhé velké skupiny vzdušnic s podélným 
          uspořádáním, tj. vzdušnic s rejstříkovými kancelami je toto pořadí opačné.</p>
      </div></td>
  </tr>
</table>
<hr>
<table width="680" border="0" align="center">
  <tr>
    <td><div align="justify"> 
        <p><img src="obrazky/wiatr12.gif" alt="Vzdušnice se sejmutým čelem ventilové komory." width="199" height="143" hspace="10" align="right"><strong>Tónové 
          vzdušnice</strong> mají své výhody i nevýhody. Mezi výhody patří spolehlivost 
          a snadná údržba – k většině pohyblivých (a tím potenciálně poruchových) 
          součástí je přístup po sejmutí jediné krycí desky ventilové komory. 
          Přístup je obtížnější jen u vzdušnic, které jsou v nástroji umístěny 
          nejníže (u podlahy). <br>
        </p>
        <p>Síla pro otevření ventilu je nezávislá na počtu zapnutých rejstříků, 
          určuje ji jen velikost ventilu, tlak vzduchu v komoře a síla podpůrné 
          pružiny. To má význam pro komfort hry, především u mechanické traktury. 
        </p>
        <p>I z pohledu zvukového je výhodné, že píšťaly jednoho tónu stojí na 
          jednom vzduchovém prostoru (kancele). Mají tedy všechny stejné podmínky, 
          k regulaci množství vzduchu stačí vyregulovat chod jednoho ventilu. 
          Objevuje se zde dokonce jev dolaďování – píšťaly se při znění mírně 
          ovlivňují přes přívod vzduchu z kancely, takže se navzájem „doladí“ 
          na stejný tón. To může být ale naopak nevýhodou při ladění nástroje, 
          kdy samostatně znějící píšťala může mít mírně odlišnou výšku tónu než 
          při souzvuku s ladicím rejstříkem. </p>
      </div>
      </td>
  </tr>
</table>
<hr>
<table width="680" border="0" align="center">
  <tr>
    <td><div align="justify">
        <p>Na navazujících stránkách najdete popis základních konstrukčních variant 
          vzdušnic s tónovými kancelami. Jsou to <strong><a href="vzdusnice_ton_zasuvka.html">zásuvková 
          vzdušnice</a></strong>, <strong><a href="vzdusnice_ton_dvojventil.html">ventilová 
          vzdušnice</a></strong> a <strong><a href="vzdusnice_ton_dvojventil.html">pružinová 
          vzdušnice</a></strong>.</p>
        <p>Popis pak pokračuje další velkou skupinou <strong><a href="vzdusnice_registr.html">vzdušnic 
          s rejstříkovými kancelami</a></strong> - <strong><a href="vzdusnice_registr_kuzelka.html">kuželková 
          vzdušnice</a></strong>, <strong><a href="vzdusnice_registr_membrana.html">membránová 
          vzdušnice</a></strong> a <a href="vzdusnice_registr_vertikal.html"><strong>vzdušnice 
          se svislými ventily</strong></a> a je zakončen <strong><a href="vzdusnice_unit.html">skříňovou 
          vzdušnicí (Unit)</a></strong>.</p>
      </div></td>
  </tr>
</table>
<hr>
<p><font size="-2"><strong>Poznámka:</strong> Tato stránka je součástí <strong><a href="anatomie.html">Anatomie 
  varhan</a></strong> &reg;, &copy; <strong><a href="http://home.vsb.cz/petr.bernat">Ing. 
  Petr Bernat</a></strong>. Všechny animace <strong>&copy; <a href="http://www.organy.of.pl/">Konrad 
  Zacharski</a></strong></font></p>
<p align="center">&nbsp;</p>
</body>

<!-- Mirrored from www.anatomie-varhan.cz/texty/varhany/anatomie/vzdusnice_ton.htm by HTTrack Website Copier/3.x [XR&CO'2014], Wed, 17 Jan 2024 08:07:39 GMT -->
</html>
