<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<!-- Mirrored from www.anatomie-varhan.cz/texty/varhany/anatomie/mech2.htm by HTTrack Website Copier/3.x [XR&CO'2014], Wed, 17 Jan 2024 08:26:49 GMT -->
<head>
<title>Dvojdílné měchy</title>
<meta http-equiv="Content-Type" content="text/html; charset=utf-8">
</head>

<body bgcolor="#FFCC99">
<h1 align="center"><strong><font color="#9933FF">Dvoudílné měchy</font></strong></h1>
<table width="680" border="0" align="center">
  <tr> 
    <td><div align="justify"> 
        <p><strong>Dvojdílný měch</strong> tvoří dvě spojené části. Jedna slouží 
          ke stlačování (čerpání) vzduchu a druhá k jeho shromažďování (akumulaci), 
          jde tedy o <strong>spojení čerpacího měchu se zásobníkem</strong>. Jeden 
          dvojdílný měch je schopen zajistit nepřetržitou dodávku vzduchu o stálém 
          tlaku pro nástroj bez dalších spolupracujících měchů (<a href="mech1.html">jednodílné 
          měchy</a> musely být pro tentýž účel minimálně dva). </p>
        <p>Princip dvojdílného měchu spočívá v oddělení čerpací a akumulační funkce 
          do samostatných částí téhož měchu, zásobník je tak možno stupňovitě 
          plnit pomocí čerpacího měchu - čerpače. To má velký význam především 
          při manuální obsluze čerpače, dostatek vzduchu je tak schopen dodat 
          i jeden kalkant pomocí jednoho čerpacího měchu.</p>
        <p>Dvojdílný měch je schopen pojmout podstatně větší objem stlačeného 
          vzduchu, než měchy jednodílné, udržuje tedy stálou zásobu i při velkých 
          výkyvech v odběru. Tlak na výstupu není závislý od stupně naplnění a 
          je v celém rozsahu pohybu víka měchu konstatní.</p>
        <p>Varhanářství používá dvojdílných měchů ve dvou provedeních:</p>
      </div>
      <ul>
        <li>
          <div align="justify"><strong><a href="#zasobnik_mech">Zásobníkový</a></strong><a href="#zasobnik_mech"> 
            (vodorovný - rovnoběžný) <strong>měch</strong></a>.</div>
        </li>
        <li>
          <div align="justify"><strong><a href="#plovak_mech">Plovákový měch</a></strong></div>
        </li>
      </ul></td>
  </tr>
</table>
<hr>
<table width="680" border="0" align="center">
  <tr>
    <td><h2><font color="#9900FF"><a name="zasobnik_mech"></a>Zásobníkový měch</font></h2>
      <p align="justify"><strong>Zásobníkový měch</strong> vynalezl v první polovině 
        19. století anglický varhanář Alexander Cumming. Tento vynález znamenal 
        skutečný převrat na poli vzduchového hospodářství varhan.</p>
      <p align="justify">Jako každý dvojdílný měch, skládá se i zásobníkový měch 
        se dvou částí – čerpače - čerpacího klínového měchu, který slouží k čerpání 
        – stlačování vzduchu a vlastního zásobníku (akumulačního měchu – rezervoáru). 
        Velký zásobníkový měch může mít několik měchů čerpacích, ty však pracují 
        do společného zásobníku:</p>
      </td>
  </tr>
</table>
<p align="center"><a href="obrazky/miech4a_d.jpg" target="_blank"><img src="obrazky/miech4a.gif" alt="Čerpací měch se zásobníkem. Foto: katalog Laukhuff. Po kliknutí větší obrázek v samostatném okně." width="399" height="181" border="0"></a></p>
<table width="680" border="0" align="center">
  <tr>
    <td><div align="justify">
        <p>Čerpací měch je umístěn pod zásobníkem a jeho konstrukce nejčastěji 
          vychází z klínového měchu, používají se ale i konstrukce, u nichž je 
          čerpací měch variantou rovnoběžného měchu.</p>
        <p>Čerpač je poháněno pákou, se kterou podle uspořádání měchu pohybuje 
          kalkant pomocí ruky či nohy (rukojetí nebo šlapadlem). Čerpadlo je bezprostředně 
          spojeno se zásobníkem, který je tvořen skříní (skříň má dno a boky - 
          luby), nad kterou je umístěn měch (na obrázku je měch z dvojice spojených 
          rovnoběžných měchů):</p>
      </div></td>
  </tr>
</table>
<p align="center"><img src="obrazky/miech4f.gif" alt="Čerpací měch se zásobníkem - popis jednotlivých částí." width="430" height="187"></p>
<table width="680" border="0" align="center">
  <tr>
    <td><div align="justify"><img src="obrazky/nuzky.jpg" alt="Pohled na měch a vodící nůžkové závěsy. Foto: BRT" width="244" height="350" hspace="10" align="left"><img src="obrazky/miech4d.jpg" alt="Stabilizační vodítka - závěsy (nůžky). Foto: katalog Laukhuff." width="238" height="207" hspace="10" align="right">Ze 
        skříně zásobníku je vzduch veden vzduchovodem ke spotřebě (výstupní otvor 
        není na fotografii zachycen, najdete jej na následujících obrázcích a 
        animaci). Z důvodu stabilizace horní desky jsou sklady (záhyby) jednotlivých 
        měchů otočeny vůči sobě střídavě – jeden měch má záhyby dovnitř, druhý 
        ven (u velkých měchů může být záhybů i více, směr zahnutí se pak vždy 
        střídá). Měch je navíc opatřen kovovými vodítky či závěsy – pákami ve 
        tvaru nůžek, které dovolují hornímu víku pohyb jen ve svislém směru. </div></td>
  </tr>
</table>
<table width="680" border="0" align="center">
  <tr>
    <td>Uspořádání měchu a spolupracujících ventilů ukazuje následující obrázek 
      řezu měchem:</td>
  </tr>
</table>
<p align="center"><img src="obrazky/miech4b.gif" width="474" height="260"></p>
<table width="680" border="0" align="center">
  <tr>
    <td><div align="justify">V čerpacím měchu je na rozdíl od typického klínového 
        měchu pohyblivá dolní deska - dno, horní deska (víko) je pevná a tvoří 
        současně dno zásobníku. Sací ventil je v pohyblivé desce, výstupní propouštěcí 
        ventil pak ve dně zásobníku. Vnitřní konstrukci konkrétního měchu zachycuje 
        tato fotografie:</div></td>
  </tr>
</table>
<p align="center"><img src="obrazky/fotomechu.jpg" alt="Konstrukce měchu. Janovice, Foto: BRT" width="355" height="500"></p>
<table width="680" border="0" align="center">
  <tr>
    <td><div align="justify">
        <p><img src="obrazky/miech4g.gif" alt="Pohled na zásobníkový měch se šlapadlem. Obrázek z knihy Wolfgang Adelung, Einführung in den Orgelbau." width="279" height="202" hspace="10" align="right">Horní 
          část zásobníkového měchu tvoří dva spojené rovnoběžné vodorovné měchy 
          s obráceným směrem záhybů. Výstupní otvor do vzduchovodu je zpravidla 
          ve dně a nepotřebuje další zpětný ventil. V horním víku měchu je pojistný 
          (regulační) ventil, který zabraňuje přeplnění zásobníku při čerpání 
          bez současného odpovídajícího odběru. Zvedne-li se víko nad nastavenou 
          mez, napne se šňůra, která otevře ventil a přebytečný vzduch unikne. 
          Na následující fotografii je detail pojistky (pro přiblížení konstrukce 
          ventilu je klapka násilím otevřena, ve skutečnosti je v zavřené poloze 
          a otevře se až po napnutí šňůry!):</p>
        </div></td>
  </tr>
</table>
<p align="center"><img src="obrazky/pojistka.jpg" alt="Detail pojistného ventilu s pružinou a šňůrou (ventil je pro účely záchycení konstukce na fotografii násilím pootevřen, ve skutečnosti je v klidu uzavřen a otevře se až po napnutí šňůry). Foto: BRT" width="292" height="300"></p>
<table width="680" border="0" align="center">
  <tr>
    <td><div align="justify">Při normální činnosti je ventil uzavřen pružinou. 
        Tato pojistka zabraňuje poškození (roztržení) měchu při přeplnění. Jiná 
        konstrukce pojistky nepoužívá šňůry uvnitř měchu, klapka se otevře po 
        naražení na kolík, který je upevněn svisle nad měchem. Pokud je pojistka 
        otevřená, další čerpání nemá smysl, neboť vzduch volně uniká přes pojistný 
        ventil. Kalkant proto musí počkat, až se díky spotřebě množství vzduchu 
        v měchu sníží a víko opět poklesne. Aby k přeplnění měchu nedocházelo, 
        musí být kalkant informován o množství vzduchu v měchu aby mohl čerpat 
        jen podle potřeby. <a name="cert"></a>K tomu slouží různé konstrukce ukazatelů 
        naplnění měchu, umístěné na stanovišti kalkanta (kolíček či kulička – 
        čert na boku skříně, různé typy měřidel se stupnicí s vyznačeným pásmem 
        optimálního množství vzduchu v měchu - vzduchové hodiny). Následující 
        fotografie ukazují příklad uspořádání pracoviště kalkanta - stupínek se 
        šlapadlem, pohánějícím čerpač a vzduchové hodiny jako ukazatel naplnění 
        měchu:</div></td>
  </tr>
</table>
<table width="680" border="0" align="center">
  <tr>
    <td><div align="center"><img src="obrazky/kalkant_janovice.jpg" alt="Stanoviště kalkanta - stupínek se šlapadlem, držadlo a měřidlo naplnění měchu. Foto: BRT" width="299" height="400">&nbsp;&nbsp;&nbsp;<img src="obrazky/cert_janovice.jpg" alt="Indikátor obsahu měchu. Foto: BRT" width="150" height="200" align="absmiddle"></div></td>
  </tr>
</table>
<table width="680" border="0" align="center">
  <tr>
    <td>Spolupráci čerpače se zásobníkem nejlépe uvidíme na následující zjednodušené 
      animaci:</td>
  </tr>
</table>
<p align="center"> 
  <img src="animace/miech4.gif" height="325" />
</p>
<table width="680" border="0" align="center">
  <tr>
    <td><div align="justify"> 
        <p><img src="obrazky/miech4e.jpg" alt="Zásobníkový měch s čerpací i zásobní částí ve formě klínového měchu. Foto: katalog Laukhuff." width="231" height="198" hspace="10" align="right">Dosud 
          popsané konstrukce byly tvořeny kombinací klínového a rovnoběžného měchu, 
          existují i řešení s dvojicí klínových měchů. Různý může být i počet 
          čerpacích měchů:</p>
        <p><br>
        </p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">Výhodou dvoudílných měchů je možnost shromažďování 
        vzduchu o stálém tlaku pomocí přerušovaného – stupňovitého plnění. I když 
        je čerpací měch a kalkant jen jeden, zajišťuje dostatečnou dodávku vzduchu 
        i pro velký nástroj a jeho tlak přitom nekolísá, je stabilní bez ohledu 
        na stupeň naplnění měchu. Ve srovnání s <a href="mech1.html">jednodílným 
        měchem</a> je množství akumulovaného vzduchu podstatně větší. V porovnání 
        s dalším typem dvojdílného měchu – měchem plovákovým, je rovněž větší 
        proměnný objem měchu. </div></td>
  </tr>
</table>
<hr>
<table width="680" border="0" align="center">
  <tr>
    <td><h2><font color="#9900FF"><a name="plovak_mech"></a>Plovákový měch.</font></h2>
      <p align="justify"><strong>Plovákový měch</strong> začal být využíván varhanáři 
        až ve 20. století. Stavbou se podobá skříňovému měchu, disponibilní objem 
        vzduchu uvnitř tohoto typu měchu je však díky omezenému pohybu plováku 
        menší. </p>
      <p align="justify">Stejně jako ostatní typy dvojdílných měchů má i plovákový 
        měch dvě části – čerpací, sloužící k plnění a zásobníkovou – akumulační, 
        shromažďující stlačený vzduch. Čerpací měchy mohou být stejné konstrukce, 
        jako u zásobníkového měchu, nebudeme tedy jejich popis opakovat a podíváme 
        se blíže na rozdíly v konstrukci akumulační části.<br>
      </p></td>
  </tr>
</table>
<p align="center"><a href="obrazky/miech5a_d.jpg" target="_blank"><img src="obrazky/miech5a.gif" alt="Plovákový měch. Foto: katalog Laukhuff. Po kliknutí větší obrázek v samostatném okně." width="468" height="186" border="0"></a></p>
<table width="682" border="0" align="center">
  <tr>
    <td width="676"><div align="justify">Plovákový měch se skládá ze dvou do sebe 
        zapadajících skříní. Vnitřní skříň (někdy jen deska) tvoří plovák, který 
        je s horními hranami vnější skříně pohyblivě spojen záhybem - límcem ze 
        silné kůže. Ta je pro zvýšení pevnosti podlepena plátnem. Obě skříně se 
        tedy nedotýkají a vnitřní část může stoupat či klesat jako plovák na vzduchovém 
        polštáři uvnitř měchu. Svislý pohyb víka je zajištěn pomocí stabilizačních 
        vodítek (žluté páky uvnitř měchu na následujícím obrázku řezu měchem). 
        Vodítka zabraňují pohybu plováku do stran a jeho naklánění, potřebného 
        tlaku je dosaženo díky závažím na plováku:</div></td>
  </tr>
</table>
<p align="center"><img src="obrazky/miech5b.gif" alt="Řez plovákovým měchem v nafouklém stavu." width="481" height="239"></p>
<table width="680" border="0" align="center">
  <tr>
    <td><div align="justify">Kožený límec a kovová vodítka (stabilizační rám) 
        jsou jediným spojením mezi plovákem a skříní. Pumpováním vzduchu do zásobníku 
        pomocí čerpacího měchu způsobí zvednutí plováku. Ten může stoupat až do 
        polohy, ve které se otevře pojistný ventil ve víku, který brání přefouknutí 
        a roztržení měchu. Ze zásobníku plyne vzduch volně ke spotřebě. Na následujícím 
        obrázku je řez prázdným měchem (plovák visí na límci v dolní poloze):</div></td>
  </tr>
</table>
<p align="center"><img src="obrazky/miech5c.gif" alt="Řez prázdným plovákovým měchem." width="344" height="205"></p>
<table width="680" border="0" align="center">
  <tr>
    <td><div align="justify"><img src="obrazky/miech5d.jpg" alt="Plovákový měch s regulací tlaku pomocí pružin. Foto: katalog Organ Supply Industries." width="251" height="233" hspace="10" align="right">Plovákový 
        měch se ve varhanách používá v několika mírně odlišných konstrukcích, 
        jedna z dalších možností, jak docílit potřebného tlaku na plovák je použití 
        pružiny (na obrázku je měch, u něhož sílu vyvolávají dva páry vinutých 
        pružin, možné je i řešení s plochým pérem). Tlak se pak reguluje změnou 
        natažení (síly) pružiny.<br>
        <br>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">Základní vlastnosti a použití plovákového měchu jsou 
        shodné, jako u <a href="#zasobnik_mech">zásobníkového měchu</a>.</div></td>
  </tr>
</table>
<hr>
<table width="680" border="0" align="center">
  <tr> 
    <td><div align="justify">Na souvisejících stránkách o <a href="vzduch.html"><strong>vzduchovém 
        hospodářství</strong></a> varhan naleznete popis <a href="mech1.html"><strong>jednodílných 
        měchů</strong></a> a <a href="ventilator.html"><strong>elektrického ventilátoru</strong></a>. 
        V samostatné kapitole pak popis <strong><a href="tremolo.html">tremola</a></strong>.</div></td>
  </tr>
</table>
<hr>
<p><font size="-2"><strong>Poznámka:</strong> Tato stránka je součástí <strong><a href="anatomie.html">Anatomie 
  varhan</a></strong> &reg;, &copy; <strong><a href="http://home.vsb.cz/petr.bernat">Ing. 
  Petr Bernat</a></strong>. Všechny animace <strong>&copy; <a href="http://www.organy.of.pl/">Konrad 
  Zacharski</a></strong></font></p>
<p align="center">&nbsp;</p>
</body>

<!-- Mirrored from www.anatomie-varhan.cz/texty/varhany/anatomie/mech2.htm by HTTrack Website Copier/3.x [XR&CO'2014], Wed, 17 Jan 2024 08:27:15 GMT -->
</html>
