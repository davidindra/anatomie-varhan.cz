<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<!-- Mirrored from www.anatomie-varhan.cz/texty/varhany/anatomie/pistaly_hlasy_zakladni.htm by HTTrack Website Copier/3.x [XR&CO'2014], Wed, 17 Jan 2024 08:32:16 GMT -->
<head>
<title>Hlavní hlasy</title>
<meta http-equiv="Content-Type" content="text/html; charset=utf-8">
</head>

<body bgcolor="#FFCC99">
<h1 align="center"><strong><font color="#9933FF">Základní hlasy</font></strong></h1>
<table width="680" border="0" align="center">
  <tr>
    <td><div align="justify"> 
        <p><strong>Základní hlasy</strong> jsou ty hlasy (rejstříky), u kterých 
          se po stisku klávesy ozve tón stejného názvu, jaký přísluší klávese 
          (názvem teď rozumíme písmeno tónu bez dalšího určení, z které oktávy 
          tento tón je). Např. po stisknutí klávesy jednočárkovaného <strong>c<sup>1</sup> 
          </strong>na klaviatuře se v základním hlase ozve také „<strong>c</strong>“, 
          v závislosti na poloze základního hlasu však může jít o „<strong>c</strong>“ 
          z různých oktáv. </p>
        <p>V označení stopové délky základního hlasu najdeme vždy některé číslo 
          z řady <strong>32’</strong>, <strong>16’</strong>,<strong> 8’</strong>, 
          <strong>4’</strong>, <strong>2’</strong>, <strong>1’</strong> (jejich 
          význam bude popsán dále). Jen jeden z těchto hlasů je <strong>netransponující</strong> 
          – <strong>8’</strong>, ostatní transponují nahoru či dolů o interval 
          oktávy (násobku oktáv). U osmistopového hlasu se po stisku klávesy <strong>c<sup>1</sup> 
          </strong> ozve píšťala na tónu <strong>c<sup>1</sup></strong>:</p>
        </div></td>
  </tr>
</table>
<p align="center"><img src="obrazky/8%27.gif" alt="Osmistopový hlas" width="378" height="188"></p>
<table width="680" border="0" align="center">
  <tr>
    <td><p align="justify">Nástrojem vydávaný zvuk se tedy v názvu přesně shoduje 
        se stisknutou klávesou na klaviatuře. </p>
      <p align="justify">Ostatní hlasy už jsou <strong>transponující</strong>. 
        První z nich je hlas <strong>šestnáctistopový – 16’</strong>, transponující 
        zvuk o oktávu dolů (má dvojnásobně delší píšťaly, než hlas v základní 
        osmistopové poloze, zní tedy na poloviční frekvenci). Po zapnutí takového 
        rejstříku a stisku klávesy <strong>c<sup>1</sup></strong> na klaviatuře 
        se ozve píšťala o oktávu níže, tj. na tónu malé <strong>c</strong>:</p></td>
  </tr>
</table>
<p align="center"><img src="obrazky/16%27.gif" alt="šestnáctistopový hlas" width="378" height="190"></p>
<table width="680" border="0" align="center">
  <tr>
    <td><div align="justify"> 
        <p>Budeme-li postupovat po klaviatuře směrem dolů, dojdeme až na klávesu 
          velkého<strong> C</strong>, na které v tomto rejstříku bude znít tón 
          <strong>kontra C</strong> (<strong>C<sub>1</sub></strong>).</p>
        <p>Ilustrace v těchto kapitolách se snaží zachytit vztah polohy rejstříku, 
          stisknuté klávesy a znějícího tónu. Zelená píšťala názorně naznačuje 
          výšku znějícího tónu svým umístěním vůči klaviatuře, neznamená to ale, 
          že v nástroji „leží“ nad jinou než hranou klávesou! Ve zde uvedených 
          příkladech je sice znázorněna jen situace při stisknuté klávese <strong>c<sup>1</sup></strong>, 
          u všech dalších kláves však bude děj analogický, znít bude tón ve stejném 
          intervalu vůči stisknuté klávese, jako je na příkladu. Takže např. u 
          uvedeného 16’ hlasu po stisku malého <strong>d</strong> zazní velké 
          <strong>D</strong>, po stisku dvojčárkovaného <strong>fis<sup>2</sup></strong> 
          zazní jednočárkované <strong>fis<sup>1</sup></strong> atd.</p>
        <p>Dalším dolů transponujícím hlasem v řadě základních hlasů je hlas <strong>třicetidvoustopový 
          32‘</strong>. U něj se po stisku klávesy <strong>c<sup>1</sup></strong> 
          ozve velké <strong>C</strong> – tedy tón o dvě oktávy níže:<br>
        </p>
      </div></td>
  </tr>
</table>
<p align="center"><img src="obrazky/32%27.gif" alt="třicetidvoustopový hlas" width="378" height="193"></p>
<table width="680" border="0" align="center">
  <tr>
    <td><div align="justify"> 
        <p>Analogicky předchozím případům – po stisku velkého <strong>C</strong> 
          se ozve subkontra <strong>C</strong> (<strong>C<sub>2</sub></strong>) 
          a opačně – po stisku nejvyšího <strong>c<sup>4</sup></strong> se ozve 
          <strong>c<sup>2</sup></strong>. Tento hlas tedy nemá malé píšťaly dvou 
          nejvyšších oktáv, zato ale má oproti osmistopovému hlasu navíc velké 
          píšťaly dvou spodních oktáv. Ovládán je však stále stejnou klaviaturou. 
        </p>
        <p>Třicetidvoustopový hlas je zajímavý ještě z jednoho hlediska – je to 
          největší (a nejhlouběji znějící) varhanní hlas vůbec. Frekvence tónu 
          subkontra C je 16&nbsp;Hz, což je dolní frekvenční práh slyšitelnosti 
          (viz vlastnosti sluchu v <a href="pistaly_akustika.html#sluch">kapitole 
          o akustice</a>). Většina lidí už zvuk této píšťaly není schopna vnímat 
          sluchem, ale spíše hmatem (vibrací těla či bránice).</p>
      </div>
      </td>
  </tr>
</table>
<hr>
<table width="680" border="0" align="center">
  <tr>
    <td><div align="justify">Opačným směrem od základní polohy transponují hlasy 
        se stopovou délkou menší než 8’. Prvním z nich je <strong>čtyřstopový 
        4’</strong> hlas, transponující zvuk o oktávu výše. Po stisku <strong>c<sup>1</sup></strong> 
        se tedy u tohoto hlasu ozve tón <strong>c<sup>2</sup></strong>:</div></td>
  </tr>
</table>
<p align="center"><img src="obrazky/4%27.gif" alt="čtyřstopový hlas" width="378" height="177"></p>
<table width="680" border="0" align="center">
  <tr>
    <td><div align="justify"> 
        <p>Jedná se opět o základní hlas (transponuje o interval oktávy), celá 
          řada píšťal tónů klaviatury <strong>C</strong> až <strong>c<sup>4</sup></strong> 
          bude znít na tónech <strong>c</strong> až <strong>c<sup>5</sup></strong>. 
          Chybí tedy píšťaly nejspodnější „velké“ oktávy a naopak horní oktáva 
          je o oktávu výše nad rozsah klaviatury. </p>
        <p>Obdobně je tomu u <strong>dvoustopového hlasu 2’</strong>, který transponuje 
          analogicky o dvě oktávy nahoru:</p>
        </div></td>
  </tr>
</table>
<p align="center"><img src="obrazky/2%27.gif" alt="dvoustopový hlas" width="378" height="174"></p>
<table width="680" border="0" align="center">
  <tr>
    <td>a hlasu <strong>jednostopového 1'</strong>, transponujícího nahoru o tři 
      oktávy:</td>
  </tr>
</table>
<p align="center"><img src="obrazky/1%27.gif" alt="jednostopový hlas" width="378" height="162"></p>
<table width="680" border="0" align="center">
  <tr>
    <td><div align="justify">
        <p>Připomeňme si, že značení <strong>1’</strong> znamená, že největší 
          píšťala (patřící velkému <strong>C</strong> na klaviatuře) má u tohoto 
          rejstříku délku jedné stopy (tedy okolo 30cm). Nejvyšší tón (na klávese 
          <strong>c<sup>4</sup></strong>) zní na tónu <strong>c<sup>7</sup></strong>, 
          který má frekvenci cca 16,4&nbsp;kHz – což je horní frekvenční mez slyšitelnosti. 
          Rejstříky ve vyšší poloze (pod 1’) délky tedy nemají z hlediska slyšitelnosti 
          význam (obdobně jako 16’ na dolním konci frekvenčního spektra).</p>
        <p>Následující obrázek shrnuje všechny hlavní hlasy zobrazením znějícího 
          tónu při stisknuté klávese <strong>c<sup>1</sup></strong> v notové osnově:</p>
      </div></td>
  </tr>
</table>
<p align="center"><img src="obrazky/stopaz.gif" alt="zobrazení poloh hlasů v notách" width="489" height="260"></p>
<table width="680" border="0" align="center">
  <tr>
    <td><div align="justify">Pro názornost jsou základní hlasy představeny ještě 
        na následující animaci, která ukazuje princip transponování jednotlivých 
        poloh na celistvé řadě píšťal v rozsahu deseti oktáv (od <strong>C<sub>2</sub></strong> 
        do <strong>c<sup>7</sup></strong>) a jejich vztah ke klaviatuře.<font size="-2"><strong> 
        Animace se otevře po kliknutí na náhled v novém okně:</strong></font></div></td>
  </tr>
</table>
<p align="center"> <a href="animace/zasadn.swf" target="_blank"><img src="obrazky/zasadn.gif" alt="Interaktivní animace poloh základních hlasů. Po kliknutí se otevře v samostatném okně." border="1"></a></p>
<p align="center">&nbsp; </p>
<table width="680" border="0" align="center">
  <tr>
    <td><div align="justify">Ve skutečných varhanách bude příslušný rejstřík tvořen 
        vždy jen zvýrazněnou částí řady píšťal (pokud nebudeme brát v úvahu možnou 
        přítomnost superspojek či subspojek – viz spojky v úvodu ke <a href="traktura.html#spojky">trakturám</a>, 
        které by vyžadovaly přidání píšťal pro jednu oktávu nad či pod rozsah 
        a repetice, ty jsou podrobně popsány v kapitole o smíšených hlasech). 
        Analogický „výběr“ píšťal z řady o rozsahu větším než má klaviatura se 
        používá u <a href="multiplex.html">multiplexních varhan UNIT</a>. </div></td>
  </tr>
</table>
<p align="center">&nbsp;</p>
<table width="680" border="0" align="center">
  <tr> 
    <td><hr> 
      <p align="justify">V dalších kapitolách je rozebráno označování <strong><a href="pistaly_hlasy_vedlejsi.html">vedlejších</a></strong> 
        a <strong><a href="pistaly_hlasy_smisene.html">smíšených hlasů</a></strong>. 
        S problematikou souvisí rovněž <a href="pistaly_akustika.html"><strong>úvod 
        do akustiky</strong></a>, princip <strong>vzniku zvuku</strong> v píšťalách 
        <strong>retných</strong> a <strong>jazýčkových</strong>, <strong>stavba 
        píšťal</strong>, <strong>menzury</strong>, <strong>intonace </strong>a<strong> 
        ladění</strong>.</p></td>
  </tr>
</table>
<p>&nbsp;</p>
<hr>
<p><font size="-2"><strong>Poznámka:</strong> Tato stránka je součástí <strong><a href="anatomie.html">Anatomie 
  varhan</a></strong> &reg;, &copy; <strong><a href="http://home.vsb.cz/petr.bernat">Ing. 
  Petr Bernat</a></strong>. Animace <strong>&copy; <a href="http://www.organy.of.pl/">Konrad 
  Zacharski</a></strong></font></p>
<p align="center">&nbsp;</p>
</body>

<!-- Mirrored from www.anatomie-varhan.cz/texty/varhany/anatomie/pistaly_hlasy_zakladni.htm by HTTrack Website Copier/3.x [XR&CO'2014], Wed, 17 Jan 2024 08:32:26 GMT -->
</html>
