<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<!-- Mirrored from www.anatomie-varhan.cz/texty/varhany/anatomie/mech1.htm by HTTrack Website Copier/3.x [XR&CO'2014], Wed, 17 Jan 2024 08:26:34 GMT -->
<head>
<title>Jednodílné měchy</title>
<meta http-equiv="Content-Type" content="text/html; charset=utf-8">
</head>

<body bgcolor="#FFCC99">
<h1 align="center"><strong><font color="#9933FF">Jednodílné měchy</font></strong></h1>
<table width="680" border="0" align="center">
  <tr> 
    <td><div align="justify"> 
        <p><strong>Jednodílný měch</strong> je zařízení, plnící současně dvě funkce 
          – čerpání vzduchu a jeho akumulaci – shromažďování. Pro zajištění stálé 
          dodávky vzduchu nástroji v tomto případě nestačí jen jeden měch tohoto 
          typu, potřebné jsou minimálně dva. V okamžiku čerpání – nasávání vzduchu 
          do měchu není tento schopen z principu zajistit tlak, tlak se tedy cyklicky 
          mění. Staré varhany s jednodílnými měchy byly vybaveny většinou celou 
          soustavou takových měchů, které byly umístěny vedle sebe, někdy i nad 
          sebou. Všechny měchy pracovaly do společného vzduchovodu, který vedl 
          přímo ke vzdušnici nástroje. Kalkanti často obsluhovali měchy pomocí 
          nohou, pak byly měchy uspořádány v párech, aby jeden kalkant mohl střídavě 
          šlapat dva měchy přešlapováním z nohy na nohu.</p>
        <p>Základními typy jednodílných měchů jsou:</p>
      </div>
      <ul>
        <li>
          <div align="justify"><strong><a href="#klin_mech">klínový měch</a></strong></div>
        </li>
        <li>
          <div align="justify"><strong><a href="#vodorovny_mech">rovnoběžný (vodorovný) 
            měch</a></strong></div>
        </li>
        <li>
          <div align="justify"><strong><a href="#skrin_mech">skříňový měch</a></strong></div>
        </li>
      </ul>
      <div align="justify">
        <p>Z jejich popisu je dobře patrný problém cyklických změn tlaku na výstupu 
          měchu a z toho vyplývající nutnost použití více měchů pro zabezpečení 
          stálé dodávky vzduchu nástroji.<br>
        </p>
      </div></td>
  </tr>
</table>
<hr>
<table width="680" border="0" align="center">
  <tr>
    <td><h2 align="justify"><font color="#9900FF"><a name="klin_mech"></a>Klínový 
        měch.</font></h2>
      <p align="justify"><strong>Klínový měch</strong> konstrukčně vychází z kovářských 
        měchů, je to jedna z nejstarších konstrukcí měchu vůbec. Název je odvozen 
        od podoby tohoto typu měchu, který v nataženém stavu připomíná klín. Někdy 
        je také označován jako knižní (připomíná také částečně otevřenou knihu). 
        Desky měchu jsou spojeny jedním (někdy i více) záhybem (polštářem, křídly).</p>
      <p align="justify">Konstrukce klínového měchu je tvořena dvojicí desek, 
        které jsou v jedné hraně pohyblivě spojeny pomocí závěsu (pantu). Používá 
        se strunový závěs (se strunou ze skopových střívek, kovový závěs má menší 
        životnost a vyžaduje častější údržbu, jinak po čase vrže). Spodní deska 
        (dno) měchu je většinou připevněna k podstavci, druhá deska (horní, víko) 
        je pohyblivá. K jejímu zvednutí je zapotřebí působení vnější síly (nohou 
        či rukou kalkanta), klesá pak vlastní vahou (umocněnou většinou závažím, 
        připevněným k víku):</p>
      </td>
  </tr>
</table>
<p align="center"><img src="obrazky/miech1a.gif" alt="Řez klínovým měchem." width="451" height="228"></p>
<table width="680" border="0" align="center">
  <tr>
    <td><div align="justify">Obě víka jsou po stranách spojeny pomocí záhybů (skladů), 
        vytvořených z desek (křídel), které jsou v hranách pohyblivě a vzduchotěsně 
        spojeny kůží (na obrázku jsou znázorněny jen desky, spojující víka vpředu 
        – naproti závěsu). Takto skonstruovaný měch představuje uzavřený zásobník 
        vzduchu s proměnným objemem, který může sloužit k shromažďovaní a stlačování 
        vzduchu. V jeho dolní části je dvojice otvorů – vstupní (sací) a výstupní 
        (výfukový). Vstupní otvor (na obrázku vlevo) je přikryt klapkou, tvořící 
        jednocestný (zpětný) ventil. Druhý směrový ventil je ve výstupním kanále 
        (vzduchovodu).</div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p><img src="obrazky/miech1b.gif" alt="Fáze sání - nasávání vzduchu do klínového měchu." width="256" height="141" hspace="10" align="right">Činnost 
          měchu je jednoduchá. Zatlačením potřebnou silou na páku (kalkováním) 
          se zvedne jedna strana (volná) horního víka měchu. Tím se zvětší vnitřní 
          objem měchu a vznikne podtlak (světlezelená barva na obrázku). Díky 
          tomu se nadzvedne klapka zpětného ventilu a odkrytým otvorem proudí 
          dovnitř měchu vzduch z okolí. Druhý zpětný ventil na výstupu měchu je 
          v tuto chvíli uzavřen, nedovolí tedy měchu nasávat vzduch z výstupního 
          kanálu. </p>
        <p><img src="obrazky/miech1c.gif" alt="Fáze stlačování - vzduch z měchu proudí ke spotřebě." width="257" height="131" hspace="10" align="right">Když 
          se horní víko měchu dostane do krajní polohy, kalkant přestane tlačit 
          na páku a víko začne klesat díky vlastní tíze a tíze přidaných závaží. 
          Obrázek ukazuje pohyb vzduchu v okamžiku poklesu víka. Výstupní zpětný 
          ventil je díky přetlaku v měchu otevřen a umožňuje volný odtok vzduchu 
          ke spotřebě. Současně je uzavřen sací ventil, který teď brání uniknutí 
          vzduchu do okolí přes vstupní otvor. </p>
        <p><img src="obrazky/miech1d.gif" alt="Zvýšení tlaku vzduchu pomocí pružiny, působící na víko měchu." width="299" height="148" hspace="10" align="left">Velikost 
          tlaku vzduchu, dodávaného měchem, je závislá na síle, která působí na 
          horní víko. Proto se na víko přidávají závaží nebo se tlak zvyšuje pomocí 
          pružiny (obrázek vlevo).</p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">Následující animace představuje klínový měch při 
        práci, je z ní dobře patrná spolupráce obou zpětných ventilů:</div></td>
  </tr>
</table>
<p align="center"> 
  <object classid="clsid:D27CDB6E-AE6D-11cf-96B8-444553540000" codebase="http://download.macromedia.com/pub/shockwave/cabs/flash/swflash.cab#version=6,0,29,0" width="429" height="283">
    <param name="movie" value="animace/miech1.swf">
    <param name="quality" value="high">
    <embed src="animace/miech1.swf" quality="high" pluginspage="http://www.macromedia.com/go/getflashplayer" type="application/x-shockwave-flash" width="429" height="283"></embed></object>
</p>
<table width="680" border="0" align="center">
  <tr>
    <td><div align="justify">
        <p>Z principu funkce klínového měchu vyplývá jeho neschopnost zajistit 
          nepřerušenou dodávku vzduchu o stálém tlaku. Analyzujeme-li podrobněji 
          jednotlivé fáze činnosti měchu, najdeme na jeho výstupu stálý tlak jen 
          po dobu klesání horního víka (ani tento tlak není zcela konstantní – 
          díky pootáčení víka kolem závěsu se mění úhel pod kterým působí tíha 
          závaží a tím i částečně tlak uvnitř měchu). Ve fázi sání je ale uvnitř 
          měchu naopak podtlak. Tato nevýhoda kolísavého tlaku může být odstraněna 
          jen použitím dvojice měchů (minimálně), které budou pracovat střídavě 
          (v „protifázi“). Příklad takového uspořádání ukazují následující ilustrace. 
        </p>
        <p><img src="obrazky/miech1e.gif" alt="Klínové měchy, soustava s dvojicí měchů uložených vodorovně vedle sebe. Obrázek z knihy Organy, poradnik dla użytkowników " width="330" height="290" hspace="10" align="right">První 
          ukazuje dvojici klínových měchů, uložených vodorovně vedle sebe. Jeden 
          je natažený, druhý splasklý. Obsluhovány jsou kalkantem (kalkanty) pomocí 
          ručních pák, které se pohybují ve svislých vodítkách. Oba měchy jsou 
          připojeny na společný vzduchovod.</p>
        <p><br>
        </p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify"><img src="obrazky/miech1f.gif" alt="Soustava klínových měchů se šlapadly, umístění měchů nad sebou. Obrázek z knihy Organy. Konstrukcja, ochrona, konserwacja." width="365" height="295" hspace="10" align="left">V 
        druhém případě jsou měchy svisle nad sebou a obsluhovány jsou pomocí nožních 
        pák. Opět pracují do společného kanálu, naznačeny jsou i zpětné ventily. 
        Horní dva měchy dodávají právě vzduch do kanálu, dolní měch je ve fázi 
        nasávání (má otevřený sací otvor a uzavřený výstupní).</div></td>
  </tr>
</table>
<hr>
<table width="680" border="0" align="center">
  <tr>
    <td><div align="justify"> 
        <h2><font color="#9900FF"><a name="vodorovny_mech"></a> Rovnoběžný vodorovný 
          měch.</font></h2>
        <p><strong>Rovnoběžný měch</strong> je konstrukčně i funkčně podobný měchu 
          klínovému, liší se jen ve způsobu pohybu horního víka, které je ve všech 
          hranách spojeno s dolním víkem přes záhyby (sklady, nemá tedy závěs, 
          jako klínový měch). Díky tomu se víko udržuje stále ve vodorovné poloze 
          rovnoběžně se dnem:</p>
      </div></td>
  </tr>
</table>
<p align="center"><img src="obrazky/miech2a.gif" alt="Řez vodorovným měchem." width="457" height="238"></p>
<table width="680" border="0" align="center">
  <tr>
    <td><div align="justify"><img src="obrazky/miech2c.gif" alt="Sací fáze - nasávání vzduchu do vodorovného měchu." width="273" height="155" hspace="10" align="right">Princip 
        funkce je shodný s měchem klínovým – tlak na páku způsobí zvednutí horního 
        víka a natažení harmoniky měchu. Zvětšení objemu měchu způsobí podtlak 
        uvnitř, který se vyrovná přes sací ventil s tlakem okolním – měch nasaje 
        vzduch.</div></td>
  </tr>
</table>
<table width="680" border="0" align="center">
  <tr>
    <td><div align="justify"><img src="obrazky/miech2b.gif" alt="Fáze stlačování vzduchu - měch vytlačuje vzduch do výstupního kanálu ke spotřebičům." width="273" height="160" hspace="10" align="left">Když 
        víko dosáhne horní polohy, páka se uvolní a víko klesá dolů (opět díky 
        vlastní váze a tíze přidaných závaží, které slouží k docílení potřebného 
        tlaku). Stlačený vzduch uzavře sací ventil a přes propouštěcí ventil volně 
        proudí do výstupního kanálu.</div></td>
  </tr>
</table>
<table width="680" border="0" align="center">
  <tr>
    <td><div align="justify">Na rozdíl od <a href="#klin_mech">klínového měchu</a> 
        vodorovný měch udržuje opravdu konstantní tlak po celou dobu poklesu víka 
        (u klínového měchu se tento tlak mírně mění díky proměnnému úhlu mezi 
        víky). Následující animace ukazuje tento měch v pohybu:</div></td>
  </tr>
</table>
<p align="center"> 
  <object classid="clsid:D27CDB6E-AE6D-11cf-96B8-444553540000" codebase="http://download.macromedia.com/pub/shockwave/cabs/flash/swflash.cab#version=6,0,29,0" width="456" height="293">
    <param name="movie" value="animace/miech2.swf">
    <param name="quality" value="high">
    <embed src="animace/miech2.swf" quality="high" pluginspage="http://www.macromedia.com/go/getflashplayer" type="application/x-shockwave-flash" width="456" height="293"></embed></object>
</p>
<table width="680" border="0" align="center">
  <tr>
    <td><div align="justify">Stejně jako u ostatních jednodílných měchů je i u 
        tohoto měchu nutno pro nepřetržitou dodávku vzduchu o stálém tlaku použít 
        minimálně dvojice měchů, které budou pracovat střídavě. Tento typ měchu 
        není příliš rozšířen, je však základem konstrukce <a href="mech2.html">dvojdílných 
        zásobních měchů</a>.</div></td>
  </tr>
</table>
<hr>
<table width="680" border="0" align="center">
  <tr>
    <td><h2><font color="#9900FF"><a name="skrin_mech"></a>Skříňový měch.</font></h2>
      <p><strong>Skříňový měch</strong> tvoří dvě dřevěné skříně, zasazené těsně 
        do sebe. Vnější je pevná, vnitřní (menší) se volně pohybuje:<br>
      </p></td>
  </tr>
</table>
<p align="center"><img src="obrazky/miech3a.gif" alt="Skříňový měch v řezu." width="447" height="351"></p>
<table width="680" border="0" align="center">
  <tr>
    <td><div align="justify">
        <p>Ve vnější skříni se nacházejí vstupní (sací) a propouštěcí (výstupní 
          – výfukové) ventily. Vnitřní skříň se pohybuje jako píst ve svislém 
          směru. Obě skříně do sebe těsně zapadají a v hranách jsou navíc utěsněny 
          koženým těsněním. Vnitřní skříň je zvedána pomocí lanka, které vede 
          přes kladky ke stanovišti kalkanta a je opatřeno rukojetí pro ruční 
          kalkování nebo třmenem, do kterého kalkant vkládá chodidlo při kalkování 
          nohou (na obrázku). Klesání skříně je samočinné (klesá vlastní vahou 
          případně s přidaným závažím na horním víku) po zániku síly, která ji 
          zvedla (když kalkant uvolní lanko). Svislý pohyb vnitřní skříně je stabilizován 
          pomocí vodítek (kolejniček), po kterých se pohybují kladky, připevněné 
          k jejímu víku. </p>
        <p>Princip funkce skříňového měchu je obdobný jako u ostatních jednodílných 
          měchů, tj. měchu <a href="#klin_mech">klínového</a> a <a href="#vodorovny_mech">vodorovného</a>. 
        </p>
        <p>Následující obrázek ukazuje dvě hlavní fáze práce měchu. Nalevo je 
          sání – kalkant táhne za lanko, což způsobuje zvedání vnitřní skříně, 
          zvětšování objemu měchu a vznik podtlaku uvnitř. Výstupní propouštěcí 
          ventil se uzavírá a brání tak zpětnému toku vzduchu z výstupního kanálu 
          do měchu. Vnějším přetlakem se otevírá sací ventil a měch se plní vzduchem.<br>
        </p>
      </div></td>
  </tr>
</table>
<table width="680" border="0" align="center">
  <tr>
    <td><div align="center"><img src="obrazky/miech3c.gif" alt="Sací fáze skříňového měchu." width="187" height="246">&nbsp;&nbsp;&nbsp;&nbsp;&nbsp;&nbsp;&nbsp;&nbsp;<img src="obrazky/miech3b.gif" alt="Fáze stlačování - měch vytlačuje vzduch do vzduchovodu ke spotřebičům." width="185" height="246"></div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p>Na pravém obrázku je fáze stlačování vzduchu. Lanko je uvolněno a skříň 
          klesá pod vlastní vahou při současném stlačování vzduchu uvnitř. Sací 
          ventil se přetlakem uzavře, propouštěcí otevře a vzduch proudí volně 
          do výstupního kanálu ke spotřebě.</p>
        <p>Na následující animaci je tentýž měch zachycen v pohybu:</p>
      </div></td>
  </tr>
</table>
<p align="center"> 
  <object classid="clsid:D27CDB6E-AE6D-11cf-96B8-444553540000" codebase="http://download.macromedia.com/pub/shockwave/cabs/flash/swflash.cab#version=6,0,29,0" width="313" height="412">
    <param name="movie" value="animace/miech3.swf">
    <param name="quality" value="high">
    <embed src="animace/miech3.swf" quality="high" pluginspage="http://www.macromedia.com/go/getflashplayer" type="application/x-shockwave-flash" width="313" height="412"></embed></object>
</p>
<table width="680" border="0" align="center">
  <tr>
    <td><div align="justify">Stejně jako u ostatních jednodílných měchů je i u 
        tohoto měchu nutno pro nepřetržitou dodávku vzduchu o stálém tlaku použít 
        minimálně dvojice měchů, které budou pracovat střídavě.</div></td>
  </tr>
</table>
<hr>
<table width="680" border="0" align="center">
  <tr>
    <td><div align="justify">Na souvisejících stránkách o <a href="vzduch.html"><strong>vzduchovém 
        hospodářství</strong></a> varhan naleznete popis <a href="mech2.html"><strong>dvoudílných 
        měchů</strong></a> a <a href="ventilator.html"><strong>elektrického ventilátoru</strong></a>. 
        V samostatné kapitole pak popis <strong><a href="tremolo.html">tremola</a></strong>. 
      </div></td>
  </tr>
</table>
<hr>
<p><font size="-2"><strong>Poznámka:</strong> Tato stránka je součástí <strong><a href="anatomie.html">Anatomie 
  varhan</a></strong> &reg;, &copy; <strong><a href="http://home.vsb.cz/petr.bernat">Ing. 
  Petr Bernat</a></strong>. Všechny animace <strong>&copy; <a href="http://www.organy.of.pl/">Konrad 
  Zacharski</a></strong></font></p>
<p align="center">&nbsp;</p>
</body>

<!-- Mirrored from www.anatomie-varhan.cz/texty/varhany/anatomie/mech1.htm by HTTrack Website Copier/3.x [XR&CO'2014], Wed, 17 Jan 2024 08:26:49 GMT -->
</html>
