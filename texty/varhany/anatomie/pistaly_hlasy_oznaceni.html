<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<!-- Mirrored from www.anatomie-varhan.cz/texty/varhany/anatomie/pistaly_hlasy_oznaceni.htm by HTTrack Website Copier/3.x [XR&CO'2014], Wed, 17 Jan 2024 08:32:13 GMT -->
<head>
<title>Označování varhanních hlasů</title>
<meta http-equiv="Content-Type" content="text/html; charset=utf-8">
</head>

<body bgcolor="#FFCC99">
<h1 align="center"><strong><font color="#9933FF">Označování varhanních hlasů</font></strong></h1>
<table width="680" border="0" align="center">
  <tr>
    <td><div align="justify"> 
        <p><strong>Varhanní hlas</strong> (rejstřík) <strong>je řada píšťal</strong>, 
          uspořádaných odpovídajícím způsobem (nejčastěji v půltónové stupnici), 
          <strong>které mají shodnou barvu</strong> a další parametry (hlasitost) 
          <strong>zvuku</strong>. Někdy se setkáme s definicí, vycházející ze 
          shodného tvaru a konstrukce píšťal. Ta není zcela přesná, píšťaly hlubokých 
          či naopak velmi vysokých tónů mohou mít z různých důvodů tvar, materiál 
          i konstrukci odlišnou od zbývajících, přesto (nebo právě proto) budou 
          znít stejně. Považujme tedy za rozhodující kritérium pro označení rejstříku 
          shodný zvuk – tedy to, co slyšíme, ne to, co vidíme…</p>
        <p>Zvuk rejstříku (především jeho barva tj. obsah <a href="pistaly_akustika.html#harmonicke">harmonických</a>) 
          je bezprostředně svázán s jeho názvem, který většinou vychází z názvu 
          hudebního nástroje (flétna, viola, pozoun, fagot) či napodobení (imitace) 
          nějakého zvukového jevu (Vox Humana - lidský hlas, Unda Maris – mořská 
          vlna), který rejstřík svým zvukem nejvíce připomíná. Tyto názvy pak 
          slouží jako vodítko k registraci pro varhaníka (předem může přibližně 
          odhadnout, jaký zvuk lze od určitého rejstříku očekávat). Přesto prakticky 
          neexistují rejstříky se zcela stejným zvukem u různých varhan, na skutečný 
          zvuk má vliv mnoho parametrů (období vzniku varhan, vkus a zkušenosti 
          varhanáře a intonéra, prostor, ve kterém nástroj stojí, použité materiály 
          atd.).</p>
        <p>Varhanní hlasy můžeme rozdělit podle mnoha kriterií, to nejzákladnější 
          je dělení podle <strong>konstrukce píšťal</strong> (způsobu generování 
          zvuku) na <strong>retné</strong> (labiální) a <strong>jazýčkové</strong> 
          (linguální). Podle <strong>příslušnosti ke klaviaturám</strong> můžeme 
          hlasy rozdělit na <strong>manuálové</strong> a <strong>pedálové</strong> 
          (u varhan s transmisemi – UNIT toto dělení nemusí mít význam). Další 
          dělení je na hlasy <strong>vybudované</strong> (každá píšťala přísluší 
          jediné klávese v manuálu či pedálu) a <strong>hlasy s transmisemi a 
          extenzemi</strong> (píšťala přísluší více klávesám v různých manuálech 
          či pedálu, v případě transmise do pedálu se to týká jen ohraničeného 
          počtu píšťal – kláves pedálu je méně, transmitovaný hlas má zpravidla 
          svůj samostatný název i když používá píšťaly jiného hlasu). Samostatnou 
          kapitolou jsou hlasy v multiplexních varhanách.<br>
          Varhanní hlas může procházet nad celou klaviaturou (plný hlas) či jen 
          její částí (nejčastěji diskantem – hlas začínající např. na klávese 
          c’ či v polovině malé oktávy – ve spodních oktávách nemá píšťaly. <br>
          A konečně <strong>podle znění hlasu a jeho polohy</strong> můžeme rejstříky 
          rozdělit na <strong>základní</strong>, <strong>vedlejší</strong> (pomocné) 
          a <strong>smíšené</strong> (vícesborové). </p>
        <p></p>
      </div></td>
  </tr>
</table>
<table width="680" border="0" align="center">
  <tr> 
    <td><div align="justify"> 
        <p>Jednotlivé varhanní hlasy jsou označeny na ovládacím prvku rejstříku 
          (sklopce či manubriu na hracím stole). Samotné označení má dvě až pět 
          částí:</p>
      </div>
      <ol>
        <li> 
          <div align="justify"><strong>Slovní název rejstříku</strong> (Principál, 
            Flétna, Pozoun, Mixtura) – tento název charakterizuje jeho zvuk a 
            většinou podle něj lze rozlišit retné a jazýčkové hlasy i a někdy 
            omezeně i konstrukci píšťal (kryté, nekryté, dřevěné kovové...).</div>
        </li>
        <li> 
          <div align="justify">Číselné <strong>označení polohy rejstříku</strong>. 
            U nás je používán systém značení ve stopové délce (podle délky píšťaly 
            nejnižšího tónu – tedy velkého C). Jednotku stopa symbolizuje použití 
            apostrofu za číslem (8’ je hlas osmistopový, 16’ šestnáctistopový). 
            V případě, že se jedná o hlas v jiné než oktávové poloze, označení 
            rejstříku má tvar zlomku (<sup>2</sup>/<sub>3</sub>') či celého čísla 
            se zlomkem (2&nbsp;<sup>2</sup>/<sub>3</sub>'). Zřídka se můžeme setkat 
            i s označením ve formě nevlastního zlomku (<sup>8</sup>/<sub>3</sub>') 
            odpovídá součtu celého čísla 2' a zlomku <sup>2</sup>/<sub>3</sub>', 
            tedy 2&nbsp;<sup>2</sup>/<sub>3</sub>').</div>
        </li>
        <li> 
          <div align="justify"><strong>U smíšených hlasů</strong> se někdy číselně 
            označuje <strong>počet řad</strong> (sborů), se kterých je rejstřík 
            sestaven. K názvu rejstříku a stopové délce nejníže laděné řady se 
            přidá označení např. 4x nebo 4fach (pro čtyřřadý rejstřík, např. Mixturu). 
            Není-li počet řad stejný v celém rozsahu klaviatury (ze zvukových 
            důvodů mají tyto rejstříky mnohdy ve vyšších tónech více píšťal než 
            v nízkých), zapisuje se v názvu rozpětí počtu (např. 3-4x nebo 4-6x).</div>
        </li>
        <li><strong>Označení klaviatury</strong> (stroje), ke které rejstřík přísluší, 
          např. I, II nebo P</li>
        <li> 
          <div align="justify">U varhan se skříňovou vzdušnicí (UNIT či Multiplex) 
            se k označení rejstříku přidává navíc ještě symbolické <strong>označení 
            píšťalové řady</strong>, ze které je rejstřík extrahován (např. P 
            pro principálovou, F pro flétnovou řadu atd.). </div>
        </li>
      </ol>
      <p align="justify">Kompletní názvy rejstříků pak mohou vypadat např. takto:</p>
      <p align="justify"> <strong>Burdon 16’</strong>, <strong>Principál 8’</strong>, 
        <strong>Oktáva 4’</strong>, <strong>Mixtura 2&nbsp;2/3’ 4x</strong>. Na 
        obrázku je srovnání běžného vzhledu popisu sklopek pro varhany s vystavěnými 
        rejstříky a pro varhany s UNIT systémem:<br>
      </p></td>
  </tr>
</table>
<p align="center"><img src="obrazky/popis_sklopek.gif" alt="Příklad popisu sklopek." width="480" height="250"></p>
<table width="680" border="0" align="center">
  <tr>
    <td><div align="justify">Rozlišení rejstříků podle názvu je základní, používaných 
        názvů je až několik stovek či tisíc. Mnohé se víceméně kryjí (liší se 
        u totožného rejstříku v různých regionech, např. německé, italské či francouzské 
        značení, odlišnosti jsou i varhan z různých období - barokní, romantické 
        či soudobé apod.). Popis vlastností těch základních (u nás nejrozšířenějších) 
        je uveden v samostatné kapitole, další podrobné informace až o 2500 rejstřících 
        najdete např. v <a href="http://www.organstops.org/" target="_blank">encyklopedii 
        varhanních hlasů</a> na Internetu. </div></td>
  </tr>
</table>
<hr>
<table width="680" border="0" align="center">
  <tr>
    <td><div align="justify">
        <p>Číselné <strong>označení polohy</strong> nás informuje, zda hlas <strong>transponuje</strong> 
          a pokud ano, tak o jaký interval vůči základní poloze.</p>
        <p>Vyjděme ze základního zobrazení varhanní klaviatury v rozsahu pěti 
          oktáv (61 kláves od velkého C po čtyřčárkované c<sup>4</sup>). Přiřadíme-li 
          každé klávese píšťalu, která bude znít na odpovídajícím tónu, získáme 
          řadu píšťal od nejdelší (odpovídající nejhlubšímu tónu tedy C) po nejmenší 
          (nejvyšší tón c<sup>4</sup>).</p>
      </div></td>
  </tr>
</table>
<p align="center"><img src="obrazky/klawiat.gif" alt="Přiřazení píšťal a znějících tónů klaviatuře manuálu." width="398" height="419"></p>
<table width="680" border="0" align="center">
  <tr>
    <td><div align="justify">Osmistopových rejstříků může být ve varhanách více 
        (především v romantických nástrojích je jich naprostá většina na úkor 
        alikvotů), liší se od sebe názvy (a tedy především barvou či silou zvuku). 
        Výška základního tónu je však u všech shodná, stiskneme-li tedy např. 
        klávesu c<sup>1</sup> při více zapnutých osmistopových rejstřících, zazní 
        ve všech píšťaly c<sup>1</sup>:</div></td>
  </tr>
</table>
<p align="center"><img src="obrazky/8%27bis.gif" alt="Znění píšťaly c1 v osmistopovém rejstříku." width="391" height="355"></p>
<table width="680" border="0" align="center">
  <tr> 
    <td><div align="justify">Na rozdíl od klavíru či piána však varhanní klaviatura 
        nemá pevně přiřazenou tónovou stupnici, která by umožňovala použití jen 
        netransponujících hlasů v základní poloze. Ve varhanách se vyskytují i 
        <strong>hlasy transponující</strong>, u kterých stisk klávesy rozezní 
        píšťalu s jiným tónem, než by odpovídal klávese. Hlasy v základní poloze 
        (osmistopové) i transponující jsou většinou jednořadé – na každé klávese 
        v každém hlase je jen jedna píšťala. Dělíme je na:</div>
      <ul>
        <li> 
          <div align="justify"><strong>Hlasy základní</strong> – netransponující 
            (8’) či transponující o oktávu a její celistvé násobky (nahoru – 4’, 
            2’, 1’) či podíly (dolů – 16’, 32‘).</div>
        </li>
        <li> 
          <div align="justify"><strong>Hlasy vedlejší </strong>(pomocné, alikvoty) 
            transponující o interval různý od oktávy (kvinty, tercie).</div>
        </li>
      </ul>
      <div align="justify"> 
        <p>Kromě jednořadých hlasů jsou ve varhanách i <strong>rejstříky víceřadé</strong> 
          (sborové, vícesborové), u nichž na každé klávese zní několik (2 až 7) 
          píšťal naladěných na různé tóny současně.</p>
      </div></td>
  </tr>
</table>
<hr>
<table width="680" border="0" align="center">
  <tr>
    <td><div align="justify">Jak bylo uvedeno výše, označování polohy rejstříku 
        ve stopové délce udává výšku tónu a je odvozeno od délky nejdelší píšťaly 
        (tedy píšťaly velkého C) ve stopách (1 stopa má asi 30,5cm). U rejstříků 
        v jiné než základní poloze se opět vychází z délky píšťaly, která přísluší 
        klávese velké C (ne tedy z délky píšťaly, která zní tónem velké C, to 
        bychom dostali vždy 8’…). U těchto rejstříků klávese C přísluší píšťala, 
        vydávající zvuk jiné výšky (stejně tak je tomu samozřejmě i u všech ostatních 
        tónů). Tyto závislosti však platí jen pro píšťaly otevřené konstrukce, 
        u píšťal krytých je konstrukční délka těla píšťaly poloviční, přesto vydává 
        tón stejné výšky jako dvakrát větší píšťala otevřená. Takový rejstřík 
        přesto bude označen stopovou délkou otevřeného rejstříku, rozhodující 
        je totiž výška tónu a ne skutečná konstrukční délka. Opačný problém nastává 
        u přefukujících píšťal (díky přebytku vzduchu tyto píšťaly přefukují – 
        jejich zvuk přeskočí základní tón např. o oktávu výše), ty jsou zase konstrukčně 
        až dvakrát delší, než by odpovídalo jejich zvuku. Zde je opět základním 
        kritériem pro označení výška tónu, ne skutečná délka. </div></td>
  </tr>
</table>
<p align="center">&nbsp;</p>
<table width="680" border="0" align="center">
  <tr> 
    <td><hr>
      <p align="justify">V dalších kapitolách je rozebráno označování <strong><a href="pistaly_hlasy_zakladni.html">hlavních</a></strong>, 
        <strong><a href="pistaly_hlasy_vedlejsi.html">vedlejších</a></strong> a 
        <strong>smíšených hlasů</strong>. S problematikou souvisí rovněž <a href="pistaly_akustika.html"><strong>úvod 
        do akustiky</strong></a>, princip <strong>vzniku zvuku</strong> v píšťalách 
        <strong>retných</strong> a <strong>jazýčkových</strong>, <strong>stavba 
        píšťal</strong>, <strong>menzury</strong>, <strong>intonace </strong>a<strong> 
        ladění</strong>.</p></td>
  </tr>
</table>
<p>&nbsp;</p>
<hr>
<p><font size="-2"><strong>Poznámka:</strong> Tato stránka je součástí <strong><a href="anatomie.html">Anatomie 
  varhan</a></strong> &reg;, &copy; <strong><a href="http://home.vsb.cz/petr.bernat">Ing. 
  Petr Bernat</a></strong>. Část ilustrací <strong>&copy; <a href="http://www.organy.of.pl/">Konrad 
  Zacharski</a></strong>,</font></p>
<p align="center">&nbsp;</p>
</body>

<!-- Mirrored from www.anatomie-varhan.cz/texty/varhany/anatomie/pistaly_hlasy_oznaceni.htm by HTTrack Website Copier/3.x [XR&CO'2014], Wed, 17 Jan 2024 08:32:16 GMT -->
</html>
