<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<!-- Mirrored from www.anatomie-varhan.cz/texty/varhany/anatomie/tremolo.htm by HTTrack Website Copier/3.x [XR&CO'2014], Wed, 17 Jan 2024 08:40:47 GMT -->
<head>
<title>Tremolo</title>
<meta http-equiv="Content-Type" content="text/html; charset=utf-8">
</head>

<body bgcolor="#FFCC99">
<h1 align="center"><strong><font color="#9933FF">Tremolo</font></strong></h1>
<table width="680" border="0" align="center">
  <tr>
    <td><div align="justify"> 
        <p><strong>Tremolo</strong> (tremulant) je <strong>pomocné zařízení</strong>, 
          které pomocí cyklického rozkolísání tlaku vzduchu pro píšťaly způsobí 
          shodné „rozhoupání“ zvuku nástroje nebo jeho části – tremolování (obdoba 
          vibrata u strunných nástrojů). Tremolo nenajdeme ve všech varhanách, 
          chybí u malých a historických nástrojů. </p>
        <p>Rozkolísání tlaku se týká samozřejmě jen vzduchu pro ozev píšťal, tlak 
          vzduchu např. pro pneumatickou trakturu musí zůstat konstantní. Tremolo 
          může působit na celý nástroj (generální) nebo jen na vybraný stroj (manuál), 
          pak tento stroj musí mít samostatný měch a regulátor tlaku vzduchu (více 
          v kapitole o <a href="vzduch.html">vzduchovém hospodářství</a>), výjimečně 
          se setkáme s tremolem pro jeden hlas (pouze v nástrojích se vzdušnicí 
          s <a href="vzdusnice_registr.html">rejstříkovými kancelami</a>, u nichž 
          lze tremulant nechat působit jen na jednu kancelu).</p>
        <p>Tremola mohou pracovat na více principech, základní dělení tremulantů 
          podle typu působení na vzduchový systém varhan - <strong>tremola výpustná</strong> 
          (vypuštěním vzduchu z agregátu způsobí chvilkový pokles tlaku), <strong>tlaková</strong> 
          (stlačením např. míšku způsobí chvilkový vzestup tlaku) a <strong>kanálová</strong> 
          (pohybujícím se prvkem v cestě vzduchu ovlivňují okamžité tlakové poměry 
          před a za překážkou). </p>
        <p>Výška tónu píšťaly je silně závislá na tlaku vzduchu proto musí být 
          tlak vzduchu v nástroji konstantní a dobře stabilizovaný nezávisle na 
          odběru. Při jeho zvýšení se zvyšuje i výška znějícího tónu (jen v určitých 
          mezích, při překročení jistého tlaku píšťala „přefoukne“ o kvintu či 
          oktávu výše) a naopak při snižování tlaku tón klesá. Jsou-li tyto změny 
          tlaku cyklické, stejně cyklické je i mírné rozlaďování v vzniká tremolo. 
          Musíme ještě odlišit tremolo od obdobně znějícího chvění zvuku u tzv. 
          „výchvěvných“ rejstříků. U nich je efekt vibrování důsledkem interferencí 
          zvukových vln, generovaných dvojicí píšťal s mírně odlišnou výškou tónu 
          (frekvencí) pro každý tón. Tyto rejstříky používají dvě řady (sbory) 
          stejných píšťal, z nichž jedna je laděna o několik centů odlišně (zpravidla 
          výše) oproti základní. Teprve složením zvuku z těchto dvou řad vzniknou 
          slyšitelné vibrace, tento efekt však s tremolem nemá nic společného. 
          <br>
        </p>
        </div></td>
  </tr>
</table>
<hr>
<table width="680" border="0" align="center">
  <tr>
    <td><div align="justify"><img src="obrazky/tremolo3a.gif" alt="Agregát &quot;mechanického&quot; tremola." width="283" height="262" hspace="10" align="left">Princip 
        činnosti tremulantu si ukážeme nejprve na kanálovém tremolu pro jeden 
        hlas. Jedná se o malé zařízení, způsobující kolísání tlaku malého množství 
        vzduchu v rejstříkové kancele příslušného hlasu. Konstrukčně se jedná 
        o dřevěnou skříňku, rozdělenou vodorovnou přepážkou na dvě části. Ve spodní 
        části je stlačený vzduch s konstantním tlakem. V přepážce je otvor, který 
        je v klidovém stavu překryt klapkou ventilu. Ventil je ovládán pneumaticky 
        pomocí klínového míšku a kuželky relé ve dně skříňky (kuželku by šlo samozřejmě 
        ovládat i mechanicky či elektromagnetem). </div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p>&nbsp;</p>
        <p>Součást způsobující pravidelné cyklické kolísání tlaku vzduchu je ukryta 
          v otvoru přepážky nad ventilem a je přímo v cestě vzduchu od zdroje 
          (zásobníku, měchu) ke spotřebě (vzdušnici, píšťalám). Je to pružný kovový 
          pásek – jazýček, upevněný v kovovém rámečku. Otvor v rámečku je nepatrně 
          větší, než samotný jazýček, umožňuje tak pohyb jeho volného konce ve 
          svislém směru (nahoru i dolů – průrazný jazýček):</p>
      </div></td>
  </tr>
</table>
<p align="center"> 
  <img src="animace/tremolo2.gif" height="87" />
</p>
<table width="680" border="0" align="center">
  <tr>
    <td><div align="justify">V klidovém stavu je jazýček v rovině s rámečkem, 
        takže prakticky překrývá jeho otvor a brání průchodu vzduchu. Otevřeme-li 
        ventil pod jazýčkem, přetlak vzduchu z komory v dolní části skříňky jej 
        vychýlí do horní polohy. V této poloze jazýček díky své pružnosti a závaží 
        na volném konci setrvá jen velmi krátce, vrátí se do výchozí polohy a 
        setrvačností překmitne v opačném směru. V okamžiku maximální výchylky 
        nahoru či dolů proudí kolem jazýčku vzduch dále směrem k příslušné kancele. 
        Tuto situaci zachycují následující nákresy:</div></td>
  </tr>
</table>
<p align="center"><img src="obrazky/tremolo3b.gif" alt="Agregát v činnosti, jazýček v horní (vlevo) a dolní mezní poloze." width="430" height="156"></p>
<table width="680" border="0" align="center">
  <tr>
    <td><div align="justify">V okamžiku průchodu jazýčku střední polohou tlak 
        vzduchu prudce poklesne, při jeho vychýlení naopak stoupne. Kmitáním jazýčku 
        tak vzniknou právě žádoucí cyklické změny charakteristické pro tremolo. 
        Frekvence kmitání je závislá na vlastnostech jazýčku (pružnosti a velikosti 
        přidaného závaží). Činnost zařízení tremola pro jeden hlas (zpomaleně!) 
        přibližuje následující animace:</div></td>
  </tr>
</table>
<p align="center"> 
  <img src="animace/tremolo1.gif" height="219" />
</p>
<table width="680" border="0" align="center">
  <tr>
    <td><div align="justify">V popsané konstrukci se tremolo zapíná pomocí nadzvednutí 
        kuželkového ventilu ve dně skříňky. Přes tento ventil se naplní klínový 
        míšek a ten otevře klapku ventilu pod jazýčkem. Nadzdvižení kuželky způsobí 
        akční člen traktury (míšek, páka, elektromagnet), řídicím členem bude 
        ovládací prvek na hracím stole, označený jako „tremolo pro hlas…“, tedy 
        např. Tremolo&nbsp;Flétna&nbsp;8‘, Tremolo&nbsp;Gamba&nbsp;8‘. Na hracím 
        stole samozřejmě najdeme i ovládací prvky pro zapnutí těchto rejstříků 
        bez tremola - Flétna&nbsp;8‘ a Gamba&nbsp;8‘, hlas tak lze použít buďto 
        bez tremola či s tremolem. Zůstanou-li zapnuty oba rejstříky současně 
        (hlas i tentýž hlas s tremolem), efekt tremola se neprojeví, vzduch o 
        stabilním tlaku přímo z měchu nedovolí rozkolísání tlaku tremulantem, 
        který navíc při shodném tlaku nad a pod jazýčkem nebude fungovat. Tento 
        typ tremulátoru působí jen na jeden hlas, je-li v nástroji hlasů s tremolem 
        tohoto typu více, má každý svůj samostatný tremulant.</div></td>
  </tr>
</table>
<hr>
<table width="680" border="0" align="center">
  <tr>
    <td><div align="justify">
        <p>Dále popisované typy tremulantů mohou působit na větší počet hlasů, 
          celý stroj či nástroj (generální, sborové, kolektivní).</p>
        <p>Abychom zajistili působení tremulantu izolovaně na jednu vzdušnici, 
          musí mít tato vzdušnice samostatný měch s regulátorem tlaku (případně 
          i se samostatným ventilátorem, není to ale podmínkou) nebo mít alespoň 
          samostatný přívod vzduchu (větev vzduchovodu) přímo z hlavního měchu 
          (tím je zajištěno žádné či minimální ovlivnění tlaku pro ostatní vzdušnice, 
          které následně eliminují např. vyrovnávací měchy – amortizéry – viz. 
          popis <a href="vzduch.html">vzduchového hospodářství</a>). V závislosti 
          na konkrétní konstrukci se pak tremulant nachází buď na vzduchovodu 
          ke vzdušnici nebo je součástí měchu, ze kterého je vzdušnice zásobována 
          vzduchem nebo (u současných konstrukcí) je konstrukčně spojen s vyrovnávacím 
          měchem (amortizérem – více opět v kapitole o <a href="vzduch.html">vzduchovém 
          hospodářství</a>). Zapnutí tremola tohoto typu způsobí odpovídající 
          rozvibrování horní (volné) desky měchu, ze kterého je příslušná část 
          nástroje napájená vzduchem, kolísání tlaku tak působí na všechny hlasy 
          daného stroje současně a stejně (stejnou frekvencí). Generální tremolo 
          (působící na celý nástroj) najdeme většinou jen u malých nástrojů. Tím, 
          že působí úplně na všechny hlasy nástroje současně je jeho využití při 
          hře někdy problematické, nelze např. odlišit hranou melodii a doprovod. 
        </p>
      </div>
      <p align="justify">Jedna z konstrukcí tremulantu je založena na využití 
        klínového míšku s klapkovým ventilem v pohyblivém víku. Míšek je součástí 
        malé skříňky, tvořící vzduchovou komůrku, která je připevněna přímo na 
        vzduchovodu k příslušné vzdušnici. Komůrka ve skříňce je se vzduchovodem 
        spojena přes otvor, který je v klidu překryt klapkou ventilu, kterým se 
        celé zařízení ovládá:</p>
      </td>
  </tr>
</table>
<p align="center"><img src="obrazky/tremolo5a.gif" alt="Tremolo s klínovým míškem." width="445" height="221"></p>
<table width="680" border="0" align="center">
  <tr>
    <td><div align="justify">
        <p>Při vypnutém tremolu vzduch s konstantním tlakem ve vzduchovodu proudí 
          přímo od měchu ke spotřebě ve vzdušnici. Zapneme-li tremolo, traktura 
          otevře ventil ve dně komůrky, vzduch ze vzduchovodu ji naplní a nadme 
          míšek. V jeho víku je další ventil, k jehož klapce je připevněna pružina 
          se závažím, které je pohyblivé a lze jím v určitých mezích regulovat 
          frekvenci vibrací.</p>
        <p>Následující ilustrace zobrazují dvě fáze činnosti tremulantu. Víko 
          míšku se tlakem vzduchu zespod rychle zvedá až do polohy, ve které narazí 
          na omezující zarážku. Tím se jeho pohyb zastaví, dále v něm však stoupá 
          tlak. Ten po chvíli nadzvedne klapku ventilu (napomáhá tomu i setrvačnost 
          pohybu závažíčka na pružině) a vzduch začne unikat přes ventil (druhá 
          fáze):</p>
      </div></td>
  </tr>
</table>
<p align="center"><img src="obrazky/tremolo5b.gif" alt="Fáze činnosti tremulantu." width="473" height="221"></p>
<table width="680" border="0" align="center">
  <tr>
    <td><div align="justify">
        <p>Únik vzduchu způsobí pokles tlaku v míšku, komůrce i propojeném vzduchovodu 
          (a v souvislosti s tím i ve vzdušnici, tón zvuku píšťal mírně poklesne). 
          Díky nižšímu tlaku poklesne i víko míšku, po chvíli díky tíze závažíčka 
          (a kmitu, způsobeného pružinou) klesne i klapka ventilu a uzavře otvor 
          míšku. Tím se celá soustava opět těsně uzavře, tlak stoupne (a tím stoupne 
          i výška tónu píšťal). Míšek se opět nadme (první fáze) a celý děj se 
          cyklicky opakuje. Rychlost opakování (frekvenci kmitů) lze regulovat 
          pohybem závažíčka po pružině, přiblížením k ventilu (zkrácením ramena 
          pohybu) se frekvence zvýší, oddálením naopak sníží. Pružina je klíčový 
          prvek tohoto tremulantu, označuje se často jako pružinový a řadíme jej 
          mezi výpustná tremola (&quot;upouští&quot; vzduch ze systému).</p>
        <p>Tento tremulant je konstrukčně jednoduchý a spolehlivý, jeho nevýhodou 
          je poněkud vyšší hlučnost při chodu (narážení víka míšku na doraz a 
          klapání ventilu se závažíčkem se projeví jako charakteristické tupé 
          rány, které jsou slyšitelné i poměrně daleko od nástroje).</p>
      </div></td>
  </tr>
</table>
<hr>
<table width="680" border="0" align="center">
  <tr>
    <td><div align="justify">Další konstrukcí je pneumatické tremolo, využívající 
        stlačený vzduch pro pohon agregátu, vytvářejícího oscilace tlaku. Činnost 
        pneumatického agregátu je poněkud tišší, než činnost předchozího řešení 
        s míškem a klapkovým ventilem, jeho konstrukce je však podstatně složitější, 
        (v podstatě se jedná o pneumatický multivibrátor). Na následujícím obrázku 
        je řez tímto agregátem (vlevo v podélné rovině, vpravo příčný) v klidovém 
        stavu (vypnuté tremolo). Zařízení se zapíná nadzvednutím kuželkového ventilu 
        7, o které se zde postará míšek, plněný rourkou 9 pneumatické traktury 
        (tuto kuželku lze u jiného typu traktury ovládat i mechanicky či elektromagnetem 
        bez vlivu na funkci agregátu):</div></td>
  </tr>
</table>
<p align="center"><img src="obrazky/tremolo6a.gif" alt="Pneumatické tremolo." width="469" height="300"></p>
<table width="680" border="0" align="center">
  <tr>
    <td><div align="justify">
        <p>Celé zařízení tremulantu je spojeno se vzduchovodem přes otvor 2, který 
          přivádí stlačený vzduch do vnitřního prostoru skříňky (komůrky 1). V 
          komůrce je rovnoběžný míšek (typ měchu, u něhož jsou dno a víko v rovnoběžné 
          poloze v celém rozsahu pohybu viz <a href="mech1.html#vodorovny_mech">popis 
          měchů</a>). Víko míšku v nadmutém stavu přiléhá těsně k otvoru 4 v horní 
          desce skříňky (z důvodu utěsnění je navíc polepeno měkkou kůží či podobným 
          materiálem). Součástí agregátu je i dvojice rourek, přivádějících vzduch 
          z komůrek ventilů 6 a 7 k míškům, které ovládají ventily 6 a 8. </p>
        <p>V klidovém stavu (vypnutém tremolu) je kuželka 6 v dolní poloze, rourkou 
          od komůrky této kuželky je vzduch ze skříňky agregátu 1 přiveden do 
          míšku pod kuželkou 8, ten se nadme a kuželku nadzvedne. Vzduch ve skříňce 
          1 se tak dostane dovnitř velkého míšku 3. Tlaky vzduchu uvnitř a vně 
          tohoto míšku se tedy vyrovnají a pomocná pružina míšek natáhne. Jeho 
          horní víko se přitiskne k otvoru ve víku skříňky 4 a uzavře jej. Napětí 
          pružiny je možné regulovat pomocí regulační matičky (oříšku). V tomto 
          stavu agregát setrvá až do zapnutí tremola.</p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify"><img src="obrazky/tremolo6b.gif" alt="Okamžik zapnutí tremola." width="253" height="250" hspace="10" align="right">Tremolo 
        se uvádí do činnosti tlakovým impulsem v rource 9 (vpuštění vzduchu do 
        rourky zajistí řídicí člen traktury v hracím stole, tento okamžik zachycuje 
        obrázek napravo). Míšek na konci rourky se nadme a nadzvedne kuželku ventilu 
        7, čímž vpustí vzduch ze skříňky do rourky k míšku pod ventilem 6. Tento 
        ventil je dvojitý – jeho nadzvednutím se současně uzavře přívod vzduchu 
        do míšku 8 a umožní se jeho vypuštění do okolí. Míšek splaskne a kuželka 
        8 poklesne.</div></td>
  </tr>
</table>
<table width="680" border="0" align="center">
  <tr>
    <td><div align="justify"><img src="obrazky/tremolo6c.gif" alt="Tremulant v činnosti." width="252" height="252" hspace="10" align="left">Situaci 
        po poklesu kuželky 8 zachycuje obrázek nalevo. Kuželka uzavírá přívod 
        vzduchu do velkého míšku 3 a současně s ní spojený kontraventil otevírá 
        otvor, kterým vzduch z míšku unikne do okolí (opět výpustný systém). Rozdíl 
        tlaků uvnitř a vně míšku způsobí jeho splasknutí a pokles horního víka, 
        které odkryje otvor 4 v horní desce skříňky agregátu. Stlačený vzduch 
        ze skříňky proudí tímto poměrně velkým otvorem rychle ven a tlak ve skříňce 
        a současně v připojeném vzduchovodu prudce poklesne. </div>
      <p></p></td>
  </tr>
</table>
<table width="680" border="0" align="center">
  <tr>
    <td><div align="justify">
        <p>Pokles tlaku uvnitř velkého míšku 3 současně způsobí pokles tlaku v 
          malém míšku, který udržuje kuželku ventilu 6 v horní poloze, ta tedy 
          poklesne a vpustí vzduch ze skříňky 1 do míšku pod kuželkou 8. Míšek 
          se nadme, nadzvedne kuželku 8 a vpustí vzduch ze skříňky do velkého 
          míšku 3. Tlaky uvnitř a vně se vyrovnají, míšek se nadme, jeho víko 
          se přitiskne k otvoru v horní desce skříňky 4 a uzavře jej, tlak ve 
          skříňce se tak rychle vrátí k původní hodnotě tlaku ve vzduchovodu. 
          Vzduch proudící do míšku 3 se rourkou dostane i k míšku pod ventilem 
          6, ten se nadme, nadzvedne kuželku ventilu a celý děj se cyklicky opakuje, 
          dokud se tremolo nevypne pomocí ventilu 9. Celý cyklus trvá zlomek sekundy 
          a jeho opakováním se docílí rozkolísání tlaku ve vzduchové soustavě 
          nástroje (rozvibrování horní desky příslušného měchu a tremolování zvuku 
          píšťal).</p>
        <p>Frekvenci kmitání lze nastavit změnou napětí pružiny 5 a rovněž šktícími 
          šroubky 10 v rourkách pod míšky ventilů 8 a 7 (jejich umístění je zachyceno 
          na příčném řezu na prvním obrázku agregátu). Tyto šroubky regulují velikost 
          výpustných otvorů pod míšky, jejich zašroubování urychluje naplnění 
          míšku a zpomaluje jeho vyprázdnění a naopak (podrobněji v kapitole o 
          <a href="pneumatika_komponent.html#misky">komponentech pneumatické traktury</a>). 
          Regulační šroubek má i střední ventil 9 pro ovládání celého agregátu, 
          jeho seřízení však nemá vliv na frekveci. Pro správnou funkci agregátu 
          je tedy nutné správně seřídit tři (plus jeden) regulační prvky, změna 
          frekvence tremola je tak poměrně obtížná a není možné ji regulovat např. 
          z hracího stolu (to umožňují jen elektronické agregáty).</p>
        <p>Pro snazší pochopení funkce agregátu je jeho činnost zachycena na následující 
          animaci. Děj je zpomalen (skutečná frekvence kmitů je cca 5 Hz) a navíc 
          jej můžete v kterékoliv fázi zastavit pomocí tlačítka se symbolem pauzy:</p>
      </div></td>
  </tr>
</table>
<p align="center"> 
  <img src="animace/tremolo4.gif" height="363" />
</p>
<table width="680" border="0" align="center">
  <tr>
    <td><div align="justify"><img src="obrazky/tremulant2.jpg" alt="Pneumatický tremulant. Foto: Katalog Laukhuff." width="300" height="217" hspace="10" align="left">Skutečný 
        vzhled pneumatického tremulantu ukazuje tato fotografie (provedení je 
        od předchozích ilustrací a animace mírně odlišné, konstrukce používá o 
        jednu soupravu míšků a ventilu navíc). Dobře jsou viditelné plastové kondukty 
        a regulační šroubky pod míšky. Volný otvor pod třetím míškem zleva je 
        určen pro kondukt, kterým bude přiveden ovládací vzduch (impuls k zapnutí 
        a vypnutí od hracího stolu). </div></td>
  </tr>
</table>
<hr>
<table width="680" border="0" align="center">
  <tr>
    <td><div align="justify">Další konstrukční skupinu tremulantů představují 
        tremola, pracující na tlakovém principu - kolísání tlaku je dosaženo pomocí 
        periodického stlačování vzduchu (změny objemu) ve vzduchové soustavě nástroje 
        (příslušného stroje). Možných řešení je několik, tremulant může být součástí 
        amortizéru (pracuje inverzně k jeho funkci - amortizér brání kolísání 
        tlaku zatímco tremulant jej způsobuje, po dobu činnosti proto musí být 
        amortizér zablokován nebo přímo využit k tremolování mechanickým rozvibrováním 
        volné desky jeho měchu - viz kapitola o <a href="vzduch.html">vzduchovém 
        hospodářství</a>) nebo přímo měchu (zásobníku, regulátoru tlaku). Na následujícím 
        obrázku je řez zásobním měchem s tremolem:</div></td>
  </tr>
</table>
<p align="center"><img src="obrazky/tremolo_tlak1.gif" alt="Tremolo v zásobníkovém měchu." width="550" height="290"></p>
<table width="680" border="0" align="center">
  <tr>
    <td><div align="justify">
        <p>Na plováku měchu je připevněn menší míšek, spojený přes pohyblivou 
          páku a táhlo s otáčivým excentrem (klikou). Excentr je poháněn elektromotorem 
          či vzduchovou turbínkou. Při jeho roztočení táhlo periodicky pohybuje 
          pákou ve svislém směru, s pákou spojená horní deska měchu tremulantu 
          tento pohyb sleduje a způsobuje jeho cyklické stlačování a natahování. 
          Měch tremola je otvorem ve dně spojen přímo s hlavním zásobníkem - vnitřním 
          prostorem měchu (regulátoru tlaku) nástroje. Změny objemu měchu tremola 
          se přenesou na cyklické změny tlaku vzduchu v zásobníku a tím i celého 
          nástroje (příslušného stroje, pokud má tento měch jen sám pro sebe).</p>
        <p><img src="obrazky/tremulant1.jpg" alt="Měchové tlakové tremolo na plovákovém měchu. Foto:  Foto: James H. Cook, panther.bsc.edu/%7ejhcook/OrgHist" width="200" height="134" hspace="10" align="left">Horní 
          deska zásobníku se pohybuje vůči měchu tremola protisměrně, vzrůst tlaku 
          v měchu ji nadzvedává. Tato konstrukce je použitelná jen u plovákového 
          měchu, u kterého je svislý pohyb horní desky (plováku) omezen jen na 
          krátkou dráhu, danou velikostí záhybu (koženého límce mezi skříní měchu 
          a plovákem viz popis <a href="mech2.html#plovak_mech">plovákového měchu</a>). 
          Skutečné provedení tremulantu ukazuje fotografie, od nákresu se liší 
          jen použitým plovákovým měchem s pružinami místo zátěže, vlevo je vidět 
          motor s řemenem, pohánějící excentr. Pomocný míšek na víku měchu lze 
          zcela vynechat a nechat páku působit přímo na plovák měchu, pak ale 
          spojení páky s excentrem musí být pružné (např. vinutou pružinou) nebo 
          musí být odpružení vloženo mezi páku a plovák, v případě pevného spojení 
          by byla narušena regulační funkce měchu (volná pohyblivost plováku). 
          Celé zařízení v pohybu (zpomaleném) ukazuje následující animace:</p>
      </div></td>
  </tr>
</table>
<p align="center"> 
  <img src="animace/tremolo_tlak.gif" height="268" />
</p>
<table width="680" border="0" align="center">
  <tr>
    <td>
<p align="justify">Možných konstrukcí tremola je celá řada, v současné době se 
        stále častěji používá tremulant, u něhož je generátorem řídicího kmitavého 
        signálu elektronika, lze tak nastavovat jednoduše kmitočet vibrací a případně 
        i hloubu rozkolísání zvuku ovládacími prvky přímo na hracím stole. Elektronicky 
        generované kmity jsou pak např. dvojicí elektromagnetických ventilů, tyčovým 
        elektromagnetem či elektromotorkem převedeny na odpovídající pohyb víka 
        měchu, který jej dále převede na kolísání tlaku vzduchu.</p>
      <p align="justify">Historicky starší konstrukce ke vzniku vibrací nepoužívají 
        elektroniku, ale &quot;pouze&quot; mechanické a pneumatické komponenty. 
        Výsledný efekt je shodný, jen „komfort“ ovládání je nižší, vlastnosti 
        tremulantu (např. frekvence kmitání) jsou dány jeho konstrukcí a jejich 
        změna je možná jen v omezené míře varhanářem přímo v nástroji.</p>
      </td>
  </tr>
</table>
<hr>
<table width="680" border="0" align="center">
  <tr>
    <td><div align="justify"><strong>Tremolo</strong> je pomocné zařízení, které 
        je přímou součástí vzduchové soustavy varhan. Na souvisejících stránkách 
        najdete popis <a href="vzduch.html"><strong>vzduchového hospodářství</strong></a>, 
        <a href="mech1.html"><strong>jednodílných</strong></a> a <a href="mech2.html"><strong>dvoudílných 
        měchů</strong></a> a <a href="ventilator.html"><strong>elektrického ventilátoru</strong></a>.</div></td>
  </tr>
</table>
<hr>
<p><font size="-2"><strong>Poznámka:</strong> Tato stránka je součástí <strong><a href="anatomie.html">Anatomie 
  varhan</a></strong> &reg;, &copy; <strong><a href="http://home.vsb.cz/petr.bernat">Ing. 
  Petr Bernat</a></strong>. Animace <strong>&copy; <a href="http://www.organy.of.pl/" target="_blank">Konrad 
  Zacharski</a> a <a href="http://home.vsb.cz/petr.bernat">Ing. Petr Bernat</a>.</strong></font></p>
<p align="center">&nbsp;</p>
</body>

<!-- Mirrored from www.anatomie-varhan.cz/texty/varhany/anatomie/tremolo.htm by HTTrack Website Copier/3.x [XR&CO'2014], Wed, 17 Jan 2024 08:41:17 GMT -->
</html>
