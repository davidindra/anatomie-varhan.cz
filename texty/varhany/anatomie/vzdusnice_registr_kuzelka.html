<!DOCTYPE HTML PUBLIC "-//W3C//DTD HTML 4.01 Transitional//EN">
<html>

<!-- Mirrored from www.anatomie-varhan.cz/texty/varhany/anatomie/vzdusnice_registr_kuzelka.htm by HTTrack Website Copier/3.x [XR&CO'2014], Wed, 17 Jan 2024 08:12:16 GMT -->
<head>
<title>Kuželková vzdušnice</title>
<meta http-equiv="Content-Type" content="text/html; charset=utf-8">
</head>

<body bgcolor="#FFCC99">
<h1 align="center"><strong><font color="#9933FF">Kuželková vzdušnice</font></strong></h1>
<table width="680" border="0" align="center">
  <tr>
    <td><div align="justify"> 
        <p><strong>Kuželková vzdušnice</strong> je jednou z konstrukčních variant 
          vzdušnic s <strong>rejstříkovými kancelami</strong>. Svůj název dostala 
          od podoby ventilů – ty jsou tvořeny tělískem ve tvaru obráceného kužele. 
          U této vzdušnice má každá píšťala (s výjimkou vícesborových hlasů, např. 
          mixtur) svůj ventil, ventilů je tedy ve vzdušnici tolik, kolik je rejstříků 
          krát počet tónů na klaviatuře. Přestože má tento typ vzdušnice podstatně 
          více součástek, než např. klasická zásuvková vzdušnice, řadí se mezi 
          velmi robustní a provozně spolehlivé.</p>
        <p>U této vzdušnice, stejně jako u všech ostatních s rejstříkovými kancelami, 
          se rozdělování vzduchu jednotlivým rejstříkům děje pomocí otevření rejstříkového 
          ventilu, který ovládá jeho přítok do podélného kanálu přes celou délku 
          vzdušnice. Tato část cesty vzduchu je u této i všech dalších variant 
          vzdušnic s podélnou konstrukcí shodná (lišit se může jen konkrétní konstrukce 
          ventilu, viz úvodní kapitola o <a href="vzdusnice_registr.html">vzdušnicích 
          s rejstříkovými kancelami</a>). </p>
        <p>Aby vzdušnice mohla plnit i svou druhou funkci – přidělování vzduchu 
          jednotlivým tónům, musí se do každé kancely přidat ještě tónové ventily. 
          U kuželkové vzdušnice mají tyto ventily, jak již bylo zmíněno v úvodu, 
          podobu <strong>kuželek</strong>:</p>
        </div></td>
  </tr>
</table>
<p align="center"><img src="obrazky/stozek2.gif" alt="Jednotlivé součásti kuželky." width="399" height="241"></p>
<table width="680" border="0" align="center">
  <tr>
    <td><div align="justify">Vlastní pracovní část ventilu mívá někdy tvar polokoule 
        nebo je zcela plochá, přesto ji pro jednoduchost vždy nazýváme kuželkou. 
        Sama kuželka je vysoustružena ze dřeva (v současnosti se někdy používá 
        některý z tvrdých plastů nebo lehký kov). Z důvodu utěsnění je její spodní 
        část polepena měkkou kůží. Otvor v desce, ve kterém je kuželka usazena, 
        je vrtán do tvaru kužele o stejném vrcholovém úhlu, jaký má tělísko kuželky 
        a jeho povrch je v poslední výrobní operaci vypálen, tím se zajistí jeho 
        naprosto hladký povrch a těsnost ventilu, navíc je částečně zuhelnatělá 
        vrstvička dřeva velmi tvrdá a trvanlivá (tento způsob výroby ventilu se 
        dnes někdy nahrazuje použitím kompletní sestavy kuželka + sedlo, vyrobené 
        průmyslově např. lisováním z plastu či kovu, spodní část – sedlo se do 
        příslušné desky zalisuje a zalepí).</div></td>
  </tr>
</table>
<table width="680" border="0" align="center">
  <tr>
    <td><div align="justify"> 
        <p>
          <img src="animace/stozek.gif" height="200" hspace="10" align="right" />
          K horní – ploché části kuželky je připevněna vodící destička (stabilizační 
          vidlice). Destička je výřezy na koncích nasazena na stabilizační bodce, 
          které při pohybu kuželky brání jejímu překlopení a současně otáčení 
          (umožňuje to použití regulační matičky – oříšku na trnu kuželky, pokud 
          by se tato mohla otáčet, matička by se mohla samovolně povolovat a zároveň 
          by ji nešlo regulovat bez dodatečného přidržení kuželky). </p>
        <p>Kuželka uzavírá otvor do výstupního kanálku seshora, odtud se tento 
          typ vzdušnice někdy nazývá <strong>vzdušnice s horním uzavíráním</strong> 
          - vrchními ventily).</p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify"><img src="obrazky/stozek3.jpg" alt="Detail řady kuželek v kancele. Foto: Sven Hjorth Andersen, www. orgelbygger.dk" width="265" height="116" hspace="10" align="left">Na 
        fotografii je zachycen fragment vnitřku rejstříkové kancely s několika 
        kuželkovými ventily, které zakrývají vstupní otvory kanálků k píšťalám 
        jednoho hlasu varhan.</div></td>
  </tr>
</table>
<table width="680" border="0" align="center">
  <tr>
    <td><div align="justify"> 
        <p>
          <img src="animace/stozek4.gif" height="300" hspace="10" align="right" />
          Animace ukazuje příčný řez částí vzdušnice (jednou rejstříkovou kancelou). 
          Kancela je naplněna stlačeným vzduchem (je tedy navíc otevřen rejstříkový 
          ventil, který zde není znázorněn). Kuželka kryje shora otvor ventilu 
          vlastní vahou, navíc na ni dodatečně působí i tlak vzduchu v kancele. 
          Zapůsobí-li na ventil síla, přenesená trakturou od stisku klávesy (jakýmkoliv 
          mechanismem, tj. mechanicky, pneumaticky či elektricky), kuželka se 
          nadzvedne, odkryje otvor pod sebou a vpustí do něj vzduch, který pak 
          volně proudí do píšťaly. Pokud síla zanikne, kuželka opět vlastní vahou 
          a působením tlaku vzduchu poklesne, otvor těsně zakryje a zastaví tak 
          přívod vzduchu píšťale. Současně se tím odkryje spodní otvor pod vzdušnicí 
          (kontraventil), přes který zbytek vzduchu volně unikne do okolí.</p>
        <p>Tato konstrukce ventilu představuje precizní provedení s velmi přesnou 
          funkcí ovládání přívodu vzduchu k píšťale s jednoznačným nasazením i 
          ukončením znění tónu. V některých případech, kdy není vyžadována vysoká 
          přesnost vypnutí přívodu vzduchu, není nejspodnější otvor tak velký 
          (nemá funkci kontraventilu) a prochází jím jen drátěná oska ventilu.</p>
        <p>Dále uvedené nákresy řezů vzdušnicí ukazují většinou právě toto zjednodušené 
          řešení ventilu, pod vzdušnicí je tedy jen regulační matička (oříšek) 
          a chybí druhý – těsnící kroužek.</p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p>V plně vybaveném kuželkovém ventilu je možná vzájemná regulace polohy 
          všech tří jeho hlavních částí – samotné kuželky vůči těsnícímu kroužku, 
          který uzavírá výpustný otvor a vůči oříšku, který se opírá o poslední 
          – akční člen traktury (nákres kuželky na začátku střánky). Řešeno je 
          to tak, že oska ventilu (svislá tyčka) je ve spodní části opatřena závitem, 
          na který jsou spodní dvě součásti – těsnicí kroužek a oříšek našroubovány. 
        </p>
        <p><img src="obrazky/zawor4a.gif" alt="Zjednodušená kontrukce kuželkového ventilu." width="111" height="122" hspace="10" align="right">Někdy 
          bývá konstrukce zjednodušená tím, že se těsnicí kroužek opírá přímo 
          o kuželově opracovanou horní stranu oříšku (na vedlejší ilustraci), 
          při regulaci se tedy pohybuje současně s ním. Toto řešení se používá 
          především u menších ventilů, kde není požadována tak precizní regulace.</p>
      </div></td>
  </tr>
</table>
<hr>
<table width="680" border="0" align="center">
  <tr>
    <td><div align="justify">
        <p>Vraťme se teď ke konstrukci samotné kuželkové vzdušnice. Stejně jako 
          u všech ostatních vzdušnic s podélnou konstrukcí i tady najdeme dlouhé 
          kanály – rejstříkové kancely, probíhající po celé délce vzdušnice. Nad 
          každou z těchto kancel stojí jedna řada píšťal, patřící stejnému rejstříku 
          ( s výjimkou smíšených hlasů, např. Mixtury, kdy je řad píšťal více). 
          Aby bylo možné řídit tok vzduchu z kancely k píšťalám, je na dně kancely 
          řada ventilů, jejichž počet odpovídá počtu tónů (pokud se nejedná o 
          nástroj s extenzí, pak je jich o oktávu či několik oktáv více). Tato 
          řada ventilů je v každé kancele.</p>
        <p> Následující animace ukazuje právě takové řešení vzdušnice. V každé 
          kancele (na obrázku jsou pro jednoduchost jen tři, ve skutečnosti jich 
          bude více – tolik, kolik je na dané vzdušnici rejstříků) je skupina 
          kuželek, které uzavírají otvory do kanálku k píšťalám.</p>
        <p>Vzduch se do kancely dostane z ventilové komory po otevření rejstříkového 
          ventilu. Ten je na animaci rovněž v podobě kuželky, můžeme se ale setkat 
          i s klapkovým ventilem. Všechny ventily jsou uváděny do pohybu prostřednictvím 
          traktury, která je (na animaci) pro jednoduchost vynechána. </p>
      </div></td>
  </tr>
</table>
<p align="center"> 
  <img src="animace/wiatrr3.gif" height="350" />
</p>
<table width="680" border="0" align="center">
  <tr>
    <td><div align="justify">Animace ukazuje pohyb tónového i rejstříkového ventilu, 
        u skutečné vzdušnice se však tónové ventily nikdy nepohybují samostatně, 
        ale vždy ve skupinách, odpovídajících jednomu tónu (vždy celá příčná řada 
        ventilů najednou). Na fotografii je pohled do jedné kancely. <img src="obrazky/stozek5.jpg" alt="Pohled do jedné kancely. Na jejím dně jsou kuželkové ventily, otvory na okrajích pak vedou vzduch dále k píšťalám. Foto: Sven Hjorth Andersen, www.orgelbygger.dk" width="240" height="320" hspace="10" vspace="10" align="right">Na 
        jejím vzdálenějším konci je ve dně obdélníkový otvor, přikrytý zespodu 
        klapkovým ventilem. Přes něj se po otevření tohoto ventilu do kancely 
        dostává stlačený vzduch. Po celé délce kanálu kancely jsou rozmístěny 
        kuželky, přikrývající vstup do malých kanálků, které po dvojí změně směru 
        průběhu vyvádí vzduch směrem nahoru – k píšťale. Výstupy těchto kanálků 
        jsou vidět jako otvory na horní hraně bočních stěn kancely.</div></td>
  </tr>
</table>
<table width="680" border="0" align="center">
  <tr>
    <td><div align="justify"><img src="obrazky/wiatrr4.gif" alt="Rozmístění píšťal jednoho rejstříku." width="313" height="188" hspace="10" align="left">Na 
        tomto obrázku jsou píšťaly <strong>jednoho hlasu</strong>, usazené v otvorech 
        horní desky vzdušnice (píšťalnicích) právě nad otvory kanálků od ventilů. 
        Všechny píšťaly jednoho hlasu jsou rozmístěny na vzdušnici v podélném 
        směru. Pokud je kancela naplněna vzduchem (rejstřík je zapnutý), každý 
        stisk klávesy otevře odpovídající ventil a píšťala příslušného tónu zazní.</div></td>
  </tr>
</table>
<table width="680" border="0" align="center">
  <tr>
    <td><div align="justify"><img src="obrazky/wiatrr5.gif" width="313" height="188" hspace="10" align="left">Tady 
        je na obdobném nákresu ukázáno rozmístění píšťal <strong>jednoho tónu</strong>. 
        Píšťaly stojí na vzdušnici ve směru příčném. Po stisknutí příslušné klávesy 
        se otevřou ventily pod celou příčnou řadou píšťal současně, zazní však 
        jen ty, které budou mít v odpovídající kancele stlačený vzduch. Ten se 
        do kancel dostane přes rejstříkové ventily po zapnutí příslušného rejstříku 
        registračním aparátem na hracím stole. </div></td>
  </tr>
</table>
<table width="680" border="0" align="center">
  <tr>
    <td><div align="justify">Shrneme-li si možnost ovládání ventilů, princip je 
        bez ohledu na typ a provedení traktury stejný – stisk klávesy otevře současně 
        celou řadu ventilů pod píšťalami příslušného tónu ve všech kancelách (tedy 
        v příčné řadě). Na animaci jsou to tři ventily, u skutečného nástroje 
        jich může být i několik desítek, v závislosti v počtu hlasů na té které 
        vzdušnici. Neznamená to však automaticky, že všechny tyto píšťaly zazní, 
        k tomu musí být splněna i druhá podmínka – v kancele hlasu, ke kterému 
        patří musí být rejstříkovým ventilem vpuštěn vzduch. Ten pak po otevření 
        ventilu pokračuje kanálkem, který postupně mění směr ze svislého na vodorovný 
        a zpátky na svislý až k píšťale. Jak to vypadá v pohybu ukazuje následující 
        animace:</div></td>
  </tr>
</table>
<p align="center"> 
  <img src="animace/wiatrr7.gif" height="350" />
</p>
<table width="680" border="0" align="center">
  <tr>
    <td><div align="justify">Na následující fotografi je pohled na část kuželkové 
        vzdušnice shora po odstranění píšťal a píšťalnic. V podélném směru zde 
        probíhá devět kanálů - rejstříkových kancel, jedná se tedy o varhany s 
        devíti rejstříky. Na dně kancel jsou tónové ventily, z obrázku si můžete 
        udělat představu o jejich množství (zachycena je jen necelá polovina vzdušnice, 
        vidět jsou ventily pro 27 tónů - C strana). Menší ventily ve středu obrázku 
        jsou pro úsporu místa v podélném směru umístěny v kancelách ve dvou řadách. 
        Zřetelné jsou různé velikosti ventilů (podle velikosti píšťal - výšky 
        tónu) i výstupní otvory v přepážkách mezi kancelami.</div></td>
  </tr>
</table>
<p align="center"><img src="obrazky/vzdusnice5.jpg" alt="Pohled na kuželkovou vzdušnici bez píšťalnic seshora. (Janovice). Foto: BRT" width="400" height="283"></p>
<table width="680" border="0" align="center">
  <tr>
    <td><div align="justify">Další fotografie pak zachycuje tutéž vzdušnici zespodu. 
        Ve směru příčném na kancely probíhají pod vzdušnicí ventilové lišty, které 
        jsou uváděny do pohybu trakturou (tady mechanickou). Každá lišta tak nadzvedává 
        celou řadu ventilů - kuželek jednoho tónu. U každé kuželky je vidět regulační 
        oříšek (opírá se shora o lištu) a těsnicí kroužek s koženým těsněním, 
        našroubovaným na hřídelce kuželky. </div></td>
  </tr>
</table>
<p align="center"><img src="obrazky/vzdusnice6.jpg" alt="Pohled na vzdušnici zespodu. (Janovice). Foto: BRT" width="500" height="358"></p>
<table width="680" border="0" align="center">
  <tr>
    <td><p align="justify">U velkých ventilů může regulační oříšek plnit i funkci 
        dodatečného závaží, které zvyšuje tlak na ventil a zlepšuje tak jeho těsnost. 
        Na následující fotografii jsou spodní části kuželek kuželkových rejstříkových 
        ventilů, které musí zajistit dostatek vzduchu pro celý rejstřík, proto 
        jsou montovány v páru a jejich rozměry jsou podstatně větší. U rejstříkových 
        ventilů není požadována funkce kontraventilu pro vypuštění vzduchu z kancely 
        po vypnutí rejstříku, takže je hřídelka ventilu utěsněna pomocí pulpety 
        - malé kožené membrány či váčku:</p></td>
  </tr>
</table>
<p align="center"><img src="obrazky/pulpety2.jpg" alt="spodní část velkých kuželek utěsněných pulpetami. Foto: BRT" width="316" height="266"></p>
<hr>
<table width="680" border="0" align="center">
  <tr>
    <td><div align="justify">Dosud jsme se v popisu této vzdušnice nezabývali 
        mechanismem, který uvádí ventily do pohybu. Tímto mechanismem je traktura, 
        která zprostředkovává přenos pohybu klávesy na ventily. Kuželková vzdušnice 
        může spolupracovat se všemi používanými typy traktur (jak tónová, tak 
        i rejstříková část). Předchozí fotografie ukazovala část traktury mechanické, 
        následující nákres pak ukazuje příklad spojení této vzdušnice s pneumatickou 
        trakturou:</div></td>
  </tr>
</table>
<p align="center"><img src="obrazky/trpneu_d.gif" alt="Řez varhanami s pneumatickou trakturou a kuželkovou vzdušnicí. Tato ilustrace se nachází prakticky ve všech publikacích o varhanách, takže vystopovat původní zdroj - (Adelung, Einführung in der Orgelbau) je obtížné. Tato reprodukce je upravena na základě obrázku z knihy Nauka o varhanách Vratislava Bělského." width="680" height="770"></p>
<table width="680" border="0" align="center">
  <tr>
    <td><div align="justify">Činnost všech zařízení, zobrazených na tomto obrázku 
        je uvedena v kapitole o <a href="pneumatika.html">pneumatické traktuře</a>. 
      </div></td>
  </tr>
</table>
<hr>
<table width="680" border="0" align="center">
  <tr>
    <td><div align="justify">
        <p>Kuželkové vzdušnice (stejně jako všechny ostatní typy vzdušnic s rejstříkovými 
          kancelami) mají poměrně velké rozměry a velké množství součástek (prakticky 
          každá píšťala nástroje má svůj ventil na rozdíl od vzdušnic s tónovými 
          kancelami, kde stačí jeden ventil pro celou skupinu píšťal jednoho tónu). 
        </p>
        <p><img src="obrazky/wiatrr8.gif" alt="Kuželková vzdušnice s mechanickou trakturou - řešení s úhelníky." width="235" height="168" hspace="10" align="left">Každý 
          stisk klávesy způsobí současné otevření mnoha ventilů, důležité je proto 
          důkladné vyregulování celého zařízení traktury i samotných ventilů tak, 
          aby se jejich otevření a uzavření dělo skutečně ve stejný okamžik. Na 
          této ilustraci je řez kuželkovou vdušnicí s mechanickou trakturou (jedno 
          z mnoha možných konstrukčních řešení). Je vidět, že všechny ventily 
          jsou nadzvedávány pomocí jediného abstraktu, který tahá za raménka úhelníků 
          pod každou z kuželek. Podrobný popis tohoto i jiných řešení a použitých 
          komponentů najdete v kapitole o <a href="Mechanika_ton.html">mechanické 
          traktuře</a>. Každý z ventilů se samostatně vyreguluje pomocí našroubovaného 
          oříšku v dolní části. Proces regulace může být poměrně komplikovaný 
          v případě, že jsou použity zdvojené ventily (velké píšťaly potřebují 
          někdy tak mnoho vzduchu, že jej jediný ventil s omezenou výškou zdvihu 
          nemůže dodat, proto se použijí dva propojené ventily, pracující do jediného 
          výstupního kanálku). </p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">Jednou z možností, jak zmenšit rozměry kuželkové 
        vzdušnice, je použití svislých přepážek s kanálky k píšťalám společně 
        pro dva sousedící rejstříky (kancely). Takové řešení (s elektropneumatickou 
        trakturou, která je podrobně popsána <a href="kombinovana_ton.html">v samostatné 
        kapitole</a>) ukazuje následující obrázek:</div></td>
  </tr>
</table>
<p align="center"><a href="obrazky/wiatrr17_d.gif"><img src="obrazky/wiatrr17.gif" alt="Řez kuželkovou vzdušnicí s elektropneumaticku trakturou. Nákres: katalog Laukhuff. Po kliknutí větší obrázek v samostatném okně." width="387" height="171" border="0"></a></p>
<table width="680" border="0" align="center">
  <tr>
    <td><div align="justify">
        <p>Z důvodu přístupu ke vzdušnici zespodu (při regulaci kuželek a dalších 
          částí pod vzdušnicí) musí být vzdušnice tohoto typu v nástroji zabudována 
          poměrně vysoko nad podlahou, což určitým způsobem limituje svislé rozměry 
          nástroje. Jak je patrné z předchozích ilustrací a animací, samotný ventil 
          – kuželka, se nachází uvnitř kancely shora, v případě potřeby (vyskočení 
          kuželky z vodicích kolíků, netěsnost apod.) je přístup k němu možný 
          jen po odstranění píšťal a demontáži píšťalnic – horních desek na vzdušnici. 
        </p>
      </div></td>
  </tr>
</table>
<hr>
<table width="680" border="0" align="center">
  <tr>
    <td><div align="justify">Jako všechny ostatní konstrukce vzdušnice má i kuželková 
        vzdušnice své výhody a nevýhody. Největší nevýhodou je závislost síly, 
        nutné ke zvednutí kuželek (a tím i síly, potřebné ke stisku klávesy u 
        nástroje s mechanickou trakturou) na počtu zapnutých rejstříků. Proti 
        pohybu totiž kromě tíhy kuželky působí i tlak vzduchu, tlačící na její 
        povrch v kancelách zapnutých rejstříků. Kuželky pro velké píšťaly (nízké 
        tóny) jsou navíc větší - tudíž těžší a větší je tak i síla od tlaku vzduchu. 
        Hra na spodní tóny je proto o poznání obtížnější. Síla, potřebná ke stisku 
        klávesy u velkých nástrojů může v některou chvíli (více zapnutých rejstříků) 
        přesáhnout i deset Newtonů (cca 1kg). Na nástroje této konstrukce si řada 
        varhaníků v historii stěžovala (při nutné velké ovládací síle je rychlá 
        a přesná hra na nástroj prakticky nemožná), proto se postupně varhanáři 
        snažili tento nedostatek odstranit použitím jiné traktury, nejprve mechanicko 
        – pneumatickým strojem (<a href="barkerova_paka.html">Barkerova páka</a>), 
        později <a href="pneumatika.html">pneumatickou trakturou</a>. I u těchto 
        traktur má na jejich vlastnosti vliv změna podmínek (síly, potřebné k 
        otevření všech ventilů jednoho tónu v závislosti na počtu zapnutých rejstříků), 
        neprojevuje se zde ztížením ovládání (větší potřebnou silou na klávese), 
        ale např. mírně zvětšeným zpožděním odezvy traktury. (Více v kapitolách 
        o <a href="traktura.html">trakturách</a>).</div></td>
  </tr>
</table>
<hr>
<table width="680" border="0" align="center">
  <tr> 
    <td><div align="justify"> 
        <p>Na navazujících stránkách najdete popis dalších modifikací <strong><a href="vzdusnice_registr.html">vzdušnic 
          s rejstříkovými kancelami</a></strong> - <a href="vzdusnice_registr_membrana.html"><strong>membránové 
          vzdušnice</strong></a> a <a href="vzdusnice_registr_vertikal.html"><strong>vzdušnice 
          se svislými ventily</strong></a>.</p>
        <p>Další stránky o <a href="vzdusnice.html">vzdušnicích</a> se zabývají 
          základními konstrukčními variantami <a href="vzdusnice_ton.html">vzdušnic 
          s tónovými kancelami</a> -<strong><a href="vzdusnice_ton_zasuvka.html"> 
          zásuvková vzdušnice</a></strong>, <strong><a href="vzdusnice_ton_dvojventil.html">ventilová 
          vzdušnice</a></strong>, <strong><a href="vzdusnice_ton_dvojventil.html">pružinová 
          vzdušnice</a></strong> a <a href="vzdusnice_unit.html"><strong>skříňová 
          vzdušnice (Unit)</strong></a>.</p>
      </div></td>
  </tr>
</table>
<hr>
<p><font size="-2"><strong>Poznámka:</strong> Tato stránka je součástí <strong><a href="anatomie.html">Anatomie 
  varhan</a></strong> &reg;, &copy; <strong><a href="http://home.vsb.cz/petr.bernat">Ing. 
  Petr Bernat</a></strong>. Všechny animace <strong>&copy; <a href="http://www.organy.of.pl/">Konrad 
  Zacharski</a></strong></font></p>
<p align="center">&nbsp;</p>
</body>

<!-- Mirrored from www.anatomie-varhan.cz/texty/varhany/anatomie/vzdusnice_registr_kuzelka.htm by HTTrack Website Copier/3.x [XR&CO'2014], Wed, 17 Jan 2024 08:14:39 GMT -->
</html>
