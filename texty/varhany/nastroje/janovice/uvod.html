<html>

<!-- Mirrored from www.anatomie-varhan.cz/texty/varhany/nastroje/janovice/uvod.htm by HTTrack Website Copier/3.x [XR&CO'2014], Wed, 17 Jan 2024 09:20:54 GMT -->
<head>
<title>Úvod</title>
<meta http-equiv="Content-Type" content="text/html; charset=utf-8">
</head>

<body bgcolor="#ECF5FF">
<h1 align="JUSTIFY"><b><font face="Times New Roman" color="#0000FF">Úvod</font></b></h1>
<table width="680" border="0" align="center">
  <tr>
    <td><p align="JUSTIFY"><font face="Times New Roman, Times, serif">Janovické 
        varhany jsou výrobkem firmy <b>K. Neusser</b> z&nbsp;Nového Jičína a pocházejí 
        z&nbsp;devadesátých let minulého století (přesný rok původu se nám nepodařilo 
        zjistit, nejpravděpodobnější se jeví rok 1890, tj. rok před vysvěcením 
        kostela, na tento letopočet jsou datovány i noviny, které jsme nalezli 
        v měchu). Jedná se o nástroj s&nbsp;celodřevěnou mechanickou trakturou, 
        vzdušnice má rejstříkové kancely a kuželkové tónové ventily. Hrací stůl 
        je jednomanuálový, je vzdálen od skříně nástroje a otočen klávesnicí k&nbsp;nástroji, 
        převody jsou vedeny pomocí úhelníků a abstraktů pod podlážkou lavice varhaníka. 
        Manuál má 54 kláves (4 <sup>1/2</sup> oktávy, rozsah C-f<sup>3</sup>). 
        Pedálová klávesnice má 24 pedálů (2 plné oktávy C-h). Hlavní stroj má 
        9 znějících rejstříků a jednu oktávovou spojku, pedálový stroj 3 rejstříky 
        a oktávovou spojku. Rejstříky jsou zapínány pomocí táhel nad klávesnicí. 
        Dále jsou v&nbsp;hracím stole tři pedálové spínače pevných kombinací – 
        kolektivů rejstříků – Mezzoforte, Forte a Pleno. Hlavní stroj má 648 píšťal, 
        pedálový stroj 72 píšťal (celý nástroj 720 píšťal). Přívod vzduchu k&nbsp;píšťalám 
        ovládá ve vzdušnici 558 tónových a 24 rejstříkových ventilů. Všechny rejstříky 
        jsou retní, nástroj neobsahuje jazykové hlasy. Provedení principálových 
        hlasů, smyků i fléten je většinou kombinované, část rejstříku je vystavěna 
        z&nbsp;kovových píšťal, část (většinou velké píšťaly nejnižší oktávy) 
        je provedena ve dřevě. Prospektové píšťaly jsou cínové a patří rejstříkům 
        Principal a Octav, v&nbsp;zadní části nástroje je pedálový stroj. Pozoruhodný 
        je rozdíl ve velikostech píšťal, největší dřevěná píšťala má délku 5,5m, 
        šířku 30x30cm a váží přes 40kg, nejmenší dřevěná píšťala má délku 15cm 
        a šířku 2x3cm. Největší kovová píšťala má pak délku 2,5m a průměr 15cm, 
        nejmenší je dlouhá 15cm (z toho vlastní “pískající” část jen 2cm) a průměr 
        5mm.</font></p>
      <p align="JUSTIFY"><font face="Times New Roman, Times, serif">Ve skříni 
        nástroje je dále zásobníkový měch, pod kterým je klínový čerpací měch 
        pro manuální plnění. K&nbsp;měchu je přiveden vzduchovodem ze zadní strany 
        vzduch čerpaný elektrickým ventilátorem, který je umístěn v&nbsp;samostatné 
        skříni v&nbsp;kapli za nástrojem. Na vzduchovodu je dále regulátor tlaku 
        a měchový tlumič rázů při uzavírání ventilů. </font></p>
      <p align="JUSTIFY"><font face="Times New Roman, Times, serif">Celý nástroj 
        je krásnou ukázkou řemeslné dovednosti našich předků, přestože je celá 
        mechanika ze dřeva, kůže a papíru, dokázala plně fungovat více než sto 
        let bez závažnější opravy.</font></p></td>
  </tr>
</table>
<p align="center"><img src="foto/janovice_celek.jpg" alt="Celkový pohled na janovické varhany. Foto: BRT" width="449" height="600"></p>
<table width="680" border="0" align="center">
  <tr>
    <td><p align="JUSTIFY"></p>
      <h2 align="JUSTIFY"><font face="Times New Roman, Times, serif"><b>Dispozice 
        nástroje:</b></font></h2>
      <h3 align="JUSTIFY"><b><font face="Times New Roman, Times, serif">Manuál 
        C-f<sup>3</sup>: &#9;&#9;&#9;</font></b></h3>
      <ol>
        <li><font face="Times New Roman, Times, serif">&#9;Principal 8’&#9;&#9;</font></li>
        <li><font face="Times New Roman, Times, serif">&#9;Octav 4’&#9;&#9;</font></li>
        <li><font face="Times New Roman, Times, serif">&#9;Mixtur IV 2<sup>2/3</sup>’&#9;</font></li>
        <li><font face="Times New Roman, Times, serif">&#9;Gemshorn 4’&#9;&#9;</font></li>
        <li><font face="Times New Roman, Times, serif">&#9;Salicional 8’</font></li>
        <li><font face="Times New Roman, Times, serif">&#9;Gamba 8’&#9;&#9;&#9;</font></li>
        <li><font face="Times New Roman, Times, serif">&#9;Gedekt 8’&#9;&#9;&#9;&#9;</font></li>
        <li><font face="Times New Roman, Times, serif">&#9;Hohlflöte 8’&#9;&#9;</font></li>
        <li><font face="Times New Roman, Times, serif">&#9;Bourdon 16’&#9;</font></li>
        <li><font face="Times New Roman, Times, serif">Oktávová spojka</font></li>
      </ol>
      <h3><font face="Times New Roman, Times, serif"><b><font face="Times New Roman, Times, serif">Pedál 
        C-h:</font></b></font></h3>
      <ol start="11">
        <li><font face="Times New Roman, Times, serif">&#9;Violo 16’</font></li>
        <li><font face="Times New Roman, Times, serif">Subbas 16’</font></li>
        <li><font face="Times New Roman, Times, serif">Octavbas 8’</font></li>
        <li><font face="Times New Roman, Times, serif">Oktávová &#9;&#9;&#9;spojka</font></li>
      </ol>
      <p align="JUSTIFY"></p>
      <p><font face="Times New Roman, Times, serif"><b>Pomocná zařízení</b> – 
        spínače kolektivů – pevných kombinací rejstříků:</font></p>
      <ul>
        <li><font face="Times New Roman, Times, serif">&#9;Mezzoforte &#9;5+6+7+12</font></li>
        <li><font face="Times New Roman, Times, serif">&#9;Forte&#9;&#9;1+4+5+6+7+12+13</font></li>
        <li><font face="Times New Roman, Times, serif">&#9;Pleno&#9;&#9;všechny 
          rejstříky kromě 10</font></li>
      </ul>
</td>
  </tr>
</table>
<p align="JUSTIFY"></p>
<p>&nbsp;</p>
<hr>
<p align="center"><a href="javascript:history.go(-1);"><img src="images/left.gif" width="27" height="30" align="top" hspace="0" border="0"><img src="images/left.gif" width="27" height="30" align="top" hspace="0" border="0"></a><font color="#0000FF">&nbsp;<font size="-3">(na 
  obsah)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</font></font></p>
<p align="center"></p>
</body>

<!-- Mirrored from www.anatomie-varhan.cz/texty/varhany/nastroje/janovice/uvod.htm by HTTrack Website Copier/3.x [XR&CO'2014], Wed, 17 Jan 2024 09:20:56 GMT -->
</html>
