<html>

<!-- Mirrored from www.anatomie-varhan.cz/texty/varhany/nastroje/brtnice/brtnice_popis.htm by HTTrack Website Copier/3.x [XR&CO'2014], Wed, 17 Jan 2024 08:53:40 GMT -->
<head>
<title>Varhany v Opavě</title>
<meta http-equiv="Content-Type" content="text/html; charset=utf-8">
</head>

<body bgcolor="#EFFFFF">
<h1 align="center"><font color="#000066"><b><font face="Times New Roman, Times, serif" size="+6">Varhany 
  Vaculín op. 7 </font></b></font></h1>
<h1 align="center"><font color="#000066"><b><font face="Times New Roman, Times, serif" size="+6">- 
  popis nástroje. </font></b></font></h1>
<table width="680" border="0" align="center">
  <tr> 
    <td><div align="justify">
        <h1><font color="#000099">Vzdušnice.</font></h1>
        <p>Základem, jakýmsi „srdcem“ varhan je <strong>vzdušnice</strong>. Z 
          vnějšího pohledu se jedná o plochou skříň, která však v sobě ukrývá 
          složitá zařízení, která „přidělují vzduch jednotlivým píšťalám nástroje 
          podle vůle varhaníka“. </p>
        <p>Brtnické varhany mají vzdušnice tři – jednu pro první manuál a dvě 
          pro druhý manuál a pedál. Vzdušnice prvního manuálu je zásuvková (rejstříky 
          jsou ovládány pomocí zásuvek). Ovládání otevírání ventilů je elektropneumatické 
          – elektrický impuls od hracího stolu sepne elektromagnet, který otevře 
          malý ventil (cívku), přes který se vypustí vzduch z většího klínového 
          míšku. Ten splaskne a pomocí tahacího drátu otevře větší – tónový ventil, 
          vzduch z ventilové komory pak takto vzniklým otvorem může proudit do 
          tónové kancely a přes otvory v zásuvkách a píšťalnicích dále až do píšťal 
          zapnutých rejstříků:<br>
        </p>
      </div></td>
  </tr>
</table>
<p align="center"> 
  <object classid="clsid:D27CDB6E-AE6D-11cf-96B8-444553540000" codebase="http://download.macromedia.com/pub/shockwave/cabs/flash/swflash.cab#version=6,0,29,0" width="450" height="350">
    <param name="movie" value="ttonelpn.swf">
    <param name="quality" value="high">
    <embed src="ttonelpn.swf" quality="high" pluginspage="http://www.macromedia.com/go/getflashplayer" type="application/x-shockwave-flash" width="450" height="350"></embed></object>
</p>
<table width="680" border="0" align="center">
  <tr>
    <td><div align="justify">Zařízení (magnet, cívka, míšek, ventil…), nakreslená 
        na předchozí animaci se ve vzdušnici opakují tolikrát, kolik je tónů, 
        tedy 61x. Míšky jsou v diskantu z prostorových důvodů ve dvou řadách nad 
        sebou. I když se celé ovládání může jevit jako složité a těžkopádné, chod 
        vzdušnice je velmi rychlý a přesný. Pneumatický mezičlánek je použit z 
        důvodu potřebné větší dráhy a síly pro otevření ventilu, pokud by byl 
        ventil ovládán elektromagnetem přímo, bylo by potřeba podstatně většího 
        magnetu i větší energie pro jeho sepnutí. </div></td>
  </tr>
</table>
<p align="center"><img src="ventily1.jpg" alt="Pohled do ventilové komory (bas)" width="600" height="449"></p>
<table width="680" border="0" align="center">
  <tr>
    <td>Pohled do otevřené ventilové komory (bas). Dole klínové míšky, nahoře 
      tónové ventily.</td>
  </tr>
</table>
<p align="center"><img src="ventily2.jpg" alt="Ventilová komora diskantu." width="600" height="449"></p>
<table width="680" border="0" align="center">
  <tr>
    <td>Ventilová komora v diskantu má z prostorových důvodů míšky ve dvou řadách 
      nad sebou.</td>
  </tr>
</table>
<table width="680" border="0" align="center">
  <tr>
    <td><div align="center">
        <p><img src="magnety_diskant.jpg" alt="Páčkové elektromagnety v diskantu." width="328" height="243">&nbsp;&nbsp;&nbsp; 
          <img src="magnety_bas.jpg" alt="Elektromagnety v basu" width="325" height="243"></p>
        <p>Páčkové elektromagnety (Laukhuff) v diskantu a v basu. V basové části 
          je mezi magnet a míšek vloženo ještě pneumatické mezirelé.</p>
        <p>&nbsp;</p>
      </div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p>Na vzdušnici prvního manuálu je 610 píšťal (přesněji 601) v desíti 
          řadách (v sedmi rejstřících, jeden rejstřík je dvouřadý a jeden třířadý). 
          Drobnou výjimku totiž tvoří prvních 9 píšťal Principálu, které jsou 
          umístěny v prospektu a se vzdušnicí propojeny pomocí ohebných konduktů 
          (hadic).<br>
          Píšťaly stojí na píšťalnicích – silných dřevěných deskách s otvory pro 
          přívod vzduchu ke každé z nich. Aby se neskácely, jsou podepřeny stoličkami 
          s otvory pro nohu píšťaly. </p>
        <p><img src="chromatika.jpg" alt="Píšťaly na vzdušnici prvního manuálu" width="310" height="414" hspace="10" vspace="2" align="left"><br>
          Velikost píšťal se pohybuje od cca 2,5 m u největších po 5 mm u nejmenších 
          (to je aktivní délka píšťaly, každá má ještě navíc nohu, která je min. 
          15 cm dlouhá…). Průměr píšťal se pohybuje od 15 cm po 5 mm.<br>
          Uspořádání tónů na vzdušnici je chromatické (sleduje pořadí tónů na 
          klaviatuře), sousední píšťaly se liší ve výšce tónu právě o jeden půltón. 
        </p>
        <p><img src="v_dilne2.jpg" alt="Chromatické uspořádání píšťal na vzdušnici." width="298" height="223" align="right"></p>
        <p>&nbsp; </p>
      </div></td>
  </tr>
</table>
<table width="680" border="0" align="center">
  <tr>
    <td><div align="center">Uspořádání píšťal na vzdušnici a detail malých píšťal.</div></td>
  </tr>
</table>
<p align="center"><img src="pistalky.jpg" alt="Malé píšťaly." width="600" height="449"></p>
<p>&nbsp;</p>
<table width="680" border="0" align="center">
  <tr>
    <td>Vzdušnice pedálu a druhého manuálu je skříňová (Unit). Stojí na ní jedna 
      řada píšťal. Tok vzduchu do píšťal ovládají ventily tvořené membránou (malým 
      míškem) z jemné kůže. Systém ovládání je opět „výpustný“ – ventil se otevře 
      díky vypuštění stlačeného vzduchu z membrány pomocí malého elektromagnetického 
      ventilu (tzv. Reisnerovy magnety“).</td>
  </tr>
</table>
<table width="680" border="0" align="center">
  <tr>
    <td><p align="center"><img src="vzdusnice3.gif" alt="Vzdušnice v klidu" width="312" height="436">&nbsp;&nbsp;<img src="vzdusnice4.gif" alt="Vzdušnice znějícícho tónu." width="312" height="436"></p>
      <p align="center">Řez skříňovou vzdušnicí (jedním tónem) v klidu a při znění 
        tónu.</p></td>
  </tr>
</table>
<table width="680" border="0" align="center">
  <tr>
    <td><div align="center">
        <p><img src="elmagn3.gif" alt="Elektromagnetický ventil (Reisner)." width="135" height="188">&nbsp;&nbsp;&nbsp;<img src="elmagn4.gif" alt="Elektromagnetický ventil (Reisner) v řezu." width="354" height="196"> 
          &nbsp;&nbsp; 
          <object classid="clsid:D27CDB6E-AE6D-11cf-96B8-444553540000" codebase="http://download.macromedia.com/pub/shockwave/cabs/flash/swflash.cab#version=6,0,29,0" width="250" height="250">
            <param name="movie" value="elmagn5.swf">
            <param name="quality" value="high">
            <embed src="elmagn5.swf" quality="high" pluginspage="http://www.macromedia.com/go/getflashplayer" type="application/x-shockwave-flash" width="250" height="250"></embed></object>
        </p>
        <p align="justify">Elektromagnet ventilu po sepnutí proudu do cívky přitáhne 
          kovový kroužek, který představuje aktivní člen. Kroužek uzavře otvor 
          pod cívkou (1) a otevře výfukový otvor (2). Kanálkem (3) unikne vzduch 
          zpod membrány, ta splaskne a pomocí k ní připevněného ventilu otevře 
          otvor do nohy píšťaly, která zazní. Po vypnutí proudu kroužek vlastní 
          vahou odpadne, uzavře výfukový otvor (2) a přes otvor (1) a kanálek 
          (3) se membrána opět naplní stlačeným vzduchem ze vzduchovodu. Ventil 
          uzavře přívod vzduchu do píšťaly a ta se odmlčí.<br>
          Předností výpustného systému je vysoká přesnost a rychlost chodu při 
          minimální vlastní hlučnosti ventilů a příslušenství.<br>
        </p>
      </div></td>
  </tr>
</table>
<div align="center"> 
  <p><img src="magnety_unit.jpg" alt="Pohled na elektromagnetické ventily ve vzdušnici druhého manuálu a pedálu (UNIT)." width="600" height="449"> 
  </p>
  <table width="680" border="0" align="center">
    <tr>
      <td><div align="center">
          <p>Vzdušnice druhého manuálu a pedálu zespodu.</p>
          <p align="justify"><br>
          </p>
        </div></td>
    </tr>
  </table>
  <table width="680" border="0" align="center">
    <tr> 
      <td><h2><font color="#000099">Prospekt.</font></h2></td>
    </tr>
  </table>
  <p><img src="prospekt.jpg" alt="Prospekt varhan v Brtnici." width="449" height="600"></p>
  <table width="680" border="0">
    <tr>
      <td><div align="center">
          <p>Prospekt varhan v Brtnici.</p>
          <p align="justify">Píšťaly v průčelí varhanní skříně tvoří prospekt. 
            Jejich rozmístění většinou dotváří výtvarný záměr stavitele a ze zvukového 
            hlediska by rozmístění píšťal mělo alespoň přibližně sledovat sled 
            tónů na vzdušnici. U varhan v Brtnici zůstala významná část prospektu 
            němá. Varhanáře k tomu vedlo několik důvodů:<br>
            <img src="naddelky.jpg" alt="Naddélky píšťal v bočních polích prospektu." width="139" height="169" hspace="10" vspace="2" align="left"> 
            U původních varhan „hrály“ všechny píšťaly v prospektu, jejich zvuk 
            však byl poměrně problémový. Vzduch byl ze vzdušnice k píšťalám přiveden 
            poměrně dlouhými kondukty, píšťaly měly značné naddélky (z výtvarných 
            důvodů prodloužená nefunkční část v horní části píšťaly), které znemožňovaly 
            přesnou intonaci. Kvalita píšťal byla nevyrovnaná, provedení především 
            větších (zinkových) poměrně nekvalitní (nepřesné švy, velmi slabé 
            jádro…). Proto byly píšťaly nahrazeny novými jen ve středním poli 
            prospektu a se vzdušnicí propojeny ohebnými kondukty.<br>
          </p>
        </div></td>
    </tr>
  </table>
  <p><img src="prospekt_zezadu.jpg" alt="Pohled na prospekt zezadu." width="600" height="449"></p>
  <table width="680" border="0">
    <tr>
      <td><div align="justify">Druhým důvodem pro ponechání části prospektu pouze 
          pro dekoraci bylo chromatické uspořádání tónů na nové vzdušnici. Kondukty 
          k píšťalám v prospektu by byly příliš dlouhé a pro správný zvuk by bylo 
          nutné jejich nahrazení prospektovou vzdušnicí se samostatným ovládáním 
          (vzdušnice pod prospektem pouze pro píšťaly v něm umístěné). Vzhledem 
          k nízké kvalitě píšťal (viz výše) toto řešení nebylo použito a byla 
          dána přednost umístění aktivních píšťal přímo na vzdušnici.</div></td>
    </tr>
  </table>
  <p>&nbsp;</p>
  <table width="680" border="0" align="center">
    <tr>
      <td><h2><font color="#000099">Hrací stůl a traktura.</font></h2>
        </td>
    </tr>
  </table>
  <p><img src="hlava_stolu.jpg" alt="Hlava hracího stolu." width="600" height="449"> 
  </p>
  <table width="680" border="0" align="center">
    <tr>
      <td align="center" valign="middle"> 
        <div align="justify">
          <p>Varhaník nástroj ovládá pomocí <strong>hracího stolu</strong>. Zde 
            jsou klaviatury pro ruce (manuály) a pro nohy (pedál), ovládání rejstříků 
            (sklopky) a pomocná zařízení (kolektivy a volná kombinace). Hrací 
            stůl je s ventily ve vzdušnicích propojen pomocí traktury. Ta je u 
            tohoto nástroje elektrická (zadavatel požadoval pohyblivost hracího 
            stolu po ploše kůru z důvodu přizpůsobení prostorové dispozice přítomnosti 
            sboru či orchestru, což lze splnit jen při propojení pomocí ohebného 
            kabelu, mechanické či pneumatické řešení nepřipadá v tomto případě 
            v úvahu). Každá akce (stisk klávesy, tlačítka, překlopení sklopky) 
            je převedena na elektrický signál, který je zpracován pomocí logických 
            funkcí (splnění různých podmínek typu „pokud je stisknuta klávesa 
            c a zapnut rejstřík xy a není zapnuta spojka yz, pak požadovat otevření 
            ventilu č. 37“). Příslušný impuls je od stolu veden 188 žilovým ohebným 
            kabelem do skříně nástroje, kde řídí výkonový člen, který pak elektricky 
            ovládá odpovídající elektromagnety pod vzdušnicí. </p>
          <p><img src="kabel.jpg" alt="Řez kabelem." width="200" height="167" align="left"> 
            Řez kabelem, propojujícím hrací stůl se skříní nástroje.</p>
        </div></td>
    </tr>
  </table>
  <p><img src="klavesove_kontakty.jpg" alt="Klávesové kontakty." width="600" height="449"></p>
  <table width="680" border="0" align="center">
    <tr>
      <td> 
        <div align="justify"> 
          <p>&nbsp;</p>
          <p><img src="pedalove_kontakty.jpg" alt="Pedálové kontakty." width="249" height="332" hspace="10" vspace="2" align="left">Řídicími 
            členy traktury jsou kontakty. Ty po stisku klávesy, tlačítka či pedálu 
            uzavírají příslušný elektrický obvod a informují tak o tomto řídicím 
            impulsu logické obvody v traktuře. Na horním obrázku jsou kontakty 
            pod klávesami, na dolním kontaktní svazky u pedálové klaviatury.</p>
          <p>V obou případech je jeden z kontaktů opatřen regulací polohy, umožňuje 
            tak precizní regulaci okamžiku sepnutí kontaktu v závislosti na hloubce 
            stisku klávesy.</p>
          <p>Stejně (tedy kontaktně) jsou ovládány i rejstříky pomocí kontaktů 
            pod sklopkou. Přepínání mezi ručními rejstříky, navolenou volnou kombinací 
            a přednastavenými kolektivy s výrazně odstupňovanou dynamikou se pak 
            děje pomocí tlačítek pod prvním manuálem.<br>
          </p>
        </div>
        </td>
    </tr>
  </table>
  <p><img src="traktura_stolu2.jpg" alt="Pohled do hracího stolu zezadu." width="600" height="449"></p>
  <table width="680" border="0" align="center">
    <tr>
      <td><div align="justify">Pohled do otevřeného hracího stolu zezadu.Zcela 
          nahoře jsou vidět spínače volné kombinace, pod nimi sklopky a klávesy 
          manuálů. Celá elektronika traktury (signálová logická část) je na několika 
          deskách ve spodní části stolu:</div></td>
    </tr>
  </table>
  <p><img src="traktura_stolu1.jpg" alt="Elektronika traktury." width="600" height="449"></p>
  <table width="680" border="0" align="center">
    <tr>
      <td><div align="justify">Elektronika traktury (propojené desky, ještě před 
          vysvazkováním a zakrytováním kabelových kanálů). Vlevo nahoře deska 
          registratury (přepínání rejstříků, kolektivy a kombinace), vpravo nahoře 
          pedál, vlevo dole I. manuál a vpravo dole II. manuál (Unit).</div></td>
    </tr>
  </table>
  <table width="680" border="0" align="center">
    <tr>
      <td><div align="center">
          <p><img src="deska_registratury.jpg" alt="Deska registratury." width="320" height="239">&nbsp;&nbsp;&nbsp;<img src="diody_kolektivu.jpg" alt="Detail logiky kolektivů." width="320" height="239"></p>
          <p>Deska registratury a detail logiky kolektivů.</p>
        </div></td>
    </tr>
  </table>
  <table width="680" border="0" align="center">
    <tr>
      <td><div align="center">
          <p><img src="diody.jpg" alt="Diodová logika spojky." width="600" height="449"></p>
          <p>Pohled na diodovou matici (deska Unit spojky 2’).</p>
        </div></td>
    </tr>
  </table>
  <table width="680" border="0" align="center">
    <tr>
      <td><div align="justify"><img src="pedalove_moduly.jpg" alt="Moduly pedálových spojek." width="220" height="164" hspace="10" vspace="2" align="right">Z 
          důvodu odolnosti proti přepětí (časté bouřky v místě provozu, problematická 
          napájecí síť) a snadné opravitelnosti i po létech provozu nejsou v traktuře 
          použity sice moderní, přesto však po čase problematicky nahraditelné 
          součástky (např. obvody s vyšší integrací a mikroprocesory). Celá logika 
          řízení je tak řešena poměrně konzervativně (odporovo – diodová logika). 
          Jedná se o kompromis mezi podmínkou bezproblémové dlouhé životnosti 
          a použití technických řešení na úrovni doby vzniku nástroje. Vzhledem 
          k tomu, že varhany mají životnost počítanou na desítky až stovky let, 
          nemohou obsahovat součásti, jejichž fyzická životnost je cca dvacetiletá 
          (paměti EPROM) a morální ještě kratší (mikropočítač). <br>
          <img src="deska1.jpg" alt="Detail relé výkonového modulu." width="234" height="176" hspace="10" vspace="2" align="left">Logickou 
          část traktury tak tvoří 1206 diod ve funkci obvodů logických součinů 
          AND (dalších 158 diod je ve výkonové části u elektromagnetů), 1032 odporů, 
          380 LED kontrolek, 13 kontaktních relé, konektory a kabely. Ve výkonové 
          části je 160 výkonových darlingtonových tranzistorů v integrovaných 
          polích. V deskách plošných spojů je přes 10 tisíc otvorů…<br>
        </div></td>
    </tr>
  </table>
  <p><img src="vykonovy_modul1.jpg" alt="Výkonový modul." width="600" height="449"></p>
  <table width="680" border="0" align="center">
    <tr>
      <td><div align="center">Výkonový modul – deska tranzistorových spínačů. 
        </div>
        <p align="justify"><img src="vykonovy_modul.jpg" alt="Výkonový modul." width="330" height="246" hspace="10" vspace="2" align="left">Výkonová 
          část traktury je umístěna v postamentu varhanní skříně přímo pod vzdušnicí. 
          Kabelem od hracího stolu tak přicházejí jen řídicí impulsy a vlastní 
          ovládání magnetů se děje na krátkou vzdálenost uvnitř varhanní skříně. 
          Je to výhodnější z hlediska menších úbytků napětí na kratších vodičích 
          (i tak je propojení se vzdušnicí realizováno téměř jedním kilometrem 
          vodiče), propojení hracího stolu s nástrojem může pak být provedeno 
          podstatně tenčím kabelem (vnější průměr pancíře je 32 mm) atd. <br>
        </p></td>
    </tr>
  </table>
  <p>&nbsp;</p>
  
</div>
<p align="center">&nbsp;</p>
<hr>
<table width="680" border="0" align="center">
  <tr>
    <td><div align="justify"> 
        <p><font size="-1">Na další stránce naleznete malou reportáž z průběhu 
          jeho <strong><a href="brtnice_stavba.html">stavby</a></strong>, na předchozí 
          <a href="brtnice.html"> <strong>úvod a dispozici</strong></a>. Na samostatné 
          stránce pak několik fotografií a dispozici barokních <strong><a href="brtnice_zamek.html">varhan 
          v zámeckém kostele</a> blahoslavené Juliany</strong>.</font></p>
        <p align="center"><font size="-2">&copy;2005 - <strong><a href="http://home.vsb.cz/petr.bernat">Ing. 
          Petr Bernat</a></strong>.</font></p>
      </div></td>
  </tr>
</table>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<h1 align="center">&nbsp;</h1>
<h3 align="center">&nbsp;</h3>
<div align="center">
  <p>&nbsp;</p>
</div>
</body>

<!-- Mirrored from www.anatomie-varhan.cz/texty/varhany/nastroje/brtnice/brtnice_popis.htm by HTTrack Website Copier/3.x [XR&CO'2014], Wed, 17 Jan 2024 08:59:57 GMT -->
</html>
