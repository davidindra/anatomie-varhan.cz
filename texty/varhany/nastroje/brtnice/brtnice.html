<html>

<!-- Mirrored from www.anatomie-varhan.cz/texty/varhany/nastroje/brtnice/brtnice.htm by HTTrack Website Copier/3.x [XR&CO'2014], Wed, 17 Jan 2024 07:51:56 GMT -->
<head>
<title>Varhany v Brtnici</title>
<meta http-equiv="Content-Type" content="text/html; charset=utf-8">
</head>

<body bgcolor="#EFFFFF">
<h1 align="center"><font color="#000066"><b><font face="Times New Roman, Times, serif" size="+6">Varhany 
  Vaculín op. 7 </font></b></font></h1>
<h1 align="center"><font color="#000066"><b><font face="Times New Roman, Times, serif" size="+6">ve 
  farním kostele <br>
  sv. Jakuba Většího v BRTNICI</font></b></font></h1>
<table width="680" border="0" align="center">
  <tr>
    <td><div align="center"><img src="kostel.jpg" alt="Kostel sv. Jakuba v Brtnici" width="305" height="447"></div></td>
    <td><div align="center"><img src="varhany.jpg" alt="Varhany Vaculín op. 7" width="346" height="447"></div></td>
  </tr>
</table>
<table width="680" border="0" align="center">
  <tr> 
    <td><div align="justify">Brtnický kostel sv. Jakuba Většího byl založen ve 
        středověku, po několika požárech byl v letech 1776 – 1784 přestavěn do 
        dnešní podoby jednoduché barokní stavby. Kostel ukrývá mnohá významná 
        umělecká díla, např. pozdně gotickou dřevěnou skupinu &quot;Kladení do 
        hrobu&quot; pocházející z 1. třetiny 16. stol., renesanční kovovou lampu 
        věčného světla, pozlacenou křtitelnici a další, věnované Hynkem Brtnickým 
        z Valdštejna a Kateřinou Zajímačkou z Kunštátu v letech 1573 až 1596. 
        Významné jsou také kostelní obrazy a sochy, zejména Pieta z roku 1718 
        a Anděl Strážce z roku 1715, řezbářské práce brtnického sochaře Davida 
        Liparta. Farní kostel uchovává ostatky neznámého prvokřesťanského mučedníka, 
        nazývaného sv. Fidelius. Do Brtnice byly přeneseny z Říma r. 1732… <br>
        Brtnice je mimo jiné pozoruhodná i blízkostí dalšího kostela – zámeckého 
        kostela blahoslavené Juliány z rodu Collalto. V tomto kostele jsou velmi 
        zajímavé <a href="brtnice_zamek.html">památné barokní varhany</a>, připisované 
        Bedřichu Semrádovi (okolo roku 1740!).<br>
      </div></td>
  </tr>
</table>
<table width="680" border="0" align="center">
  <tr>
    <td><div align="justify"><img src="kostely.jpg" alt="Brtnice, v popředí farní kostel sv. Jakuba Většího, v pozadí zámecký kostel blahoslavené Juliány." width="348" height="258" hspace="10" vspace="10" align="left">Původní 
        varhany v brtnickém kostele byly roku 1888 nahrazeny nástrojem novým, 
        jejichž stavitelem byl Josef Votruba z Počátek. Varhany měly jeden manuál 
        a pedál, kuželkové vzdušnice a mechanickou trakturu. Jednalo se o jediný 
        nástroj tohoto varhanáře a od počátku bylo zřejmé, že jeho stavbu nezvládl 
        příliš dobře. Přestože mechanické kuželkové systémy běžně patří mezi robustní 
        a spolehlivé, u tohoto nástroje byly nevhodně volené materiály, nedokonalá 
        konstrukce traktury i vzdušnice naopak příčinou nízké spolehlivosti a 
        časté poruchovosti. Již v prvním desetiletí svého života nástroj prodělal 
        rozsáhlou a poměrně nákladnou opravu a v následujících letech byl dále 
        opravován a přestavován. Část mechanické traktury byla nahrazena pneumatickou, 
        bylo doplněno tremolo. Nástroj mnoha zásahy dost utrpěl a proto bylo po 
        válce rozhodnuto o jeho nahrazení nástrojem novým. Shodou smutných okolností 
        však byla prakticky celá částka, nashromážděná na nové varhany, znehodnocena 
        krachem státních financí a následující měnovou reformou v roce 1953. Našetřit 
        celou sumu znovu se už brtnické farnosti v dalším půlstoletí nepodařilo 
        a tak Votrubovy varhany dále živořily na kůru.</div></td>
  </tr>
</table>
<table width="680" border="0" align="center">
  <tr> 
    <td><p align="center"><img src="napis.jpg" alt="Zápis o staviteli varhan ve skříni" width="357" height="205">&nbsp;&nbsp;<img src="napis2.jpg" alt="Zápis o nátěru varhan ve skříni" width="275" height="205"></p>
      <p>Nápisy uvnitř varhanní skříně: </p>
      <ul>
        <li> 
          <div align="justify">Josef Votruba – stavitel varhan v Počátkách, jeho 
            truhlářský pomocník František Povolný z Počátek 23.5.1888</div>
        </li>
        <li> 
          <div align="justify">Josef Skácelík – mistr natěračský a pozlacovačský 
            z Třebíče pak jeho pomocník Vincenc Pokorný též z Třebíče natírali 
            tyto varhany dne 21. června roku 1888.<br>
          </div>
        </li>
      </ul>
      </td>
  </tr>
</table>
<table width="680" border="0" align="center">
  <tr>
    <td><div align="justify">Počátkem nového tisíciletí již bylo nutné otázku 
        varhan trvale vyřešit. Řada varhanářů prohlásila původní nástroj za neopravitelný, 
        dílo zkázy dokonal červotoč, který zničil většinu dřevěných součástí vzdušnice, 
        traktury i část píšťal. Bylo proto rozhodnuto původní nástroj nahradit 
        novým a zachovat jen varhanní skříň. Z výběrového řízení na stavbu varhan 
        vyšla vítězně firma Jiřího Vaculína ze Vsetína. Ten navrhl nástroj se 
        dvěmi manuály a pedálem, elektrickou trakturou (vychází z podmínky zadání 
        na pohyblivost hracího stolu v rámci celé jedné poloviny kůru) s využitím 
        části původního píšťalového fondu. <br>
        Po Velikonocích roku 2005 byl nástroj demontován, konzervována a restaurována 
        varhanní skříň. Komplikací stavby nástroje byla vynucená kompletní výměna 
        podlahy kůru (napadení dřevokazným hmyzem a celková zchátralost). Souběžně 
        ve vsetínské dílně pokračovala výroba nástroje nového. Ten pak byl v průběhu 
        měsíce září instalován na kůr a slavnostně požehnán 23. října 2005.<br>
      </div></td>
  </tr>
</table>
<table width="680" border="0" align="center">
  <tr>
    <td><img src="celek2.jpg" alt="Celkový pohled na nástroj." width="316" height="472">&nbsp;<img src="celek1.jpg" alt="Pohled na hudební kůr s varhanami. " width="331" height="472"></td>
  </tr>
</table>
<table width="680" border="0" align="center">
  <tr>
    <td><b><span style='font-size:14.0pt;color:navy'>Dispozice nástroje:</span></b></td>
  </tr>
</table>
<p>&nbsp;</p><table border=0 align="center" cellpadding=0 cellspacing=0>
  <tr> 
    <td width=87 valign=top class="Normal"> <p><span style='color:navy'><strong>I. 
        manuál:</strong></span></p></td>
    <td width=121 valign=top class="Normal"> <p>Rozsah C-c<sup>4</sup></p></td>
    <td width=12 valign=top class="Normal">&nbsp; </td>
    <td width=96 valign=top class="Normal"> <p><b><span style='color:navy'>II. 
        manuál:</span></b></p></td>
    <td width=108 valign=top class="Normal"> <p>Rozsah C- c<sup>4</sup></p></td>
    <td width=60 valign=top class="Normal"> <p><b><span style='color:navy'>Pedál:</span></b></p></td>
    <td width=129 valign=top class="Normal"> <p>Rozsah C-f<sup>1</sup> </p>
      <p>(30 tónů)</p></td>
  </tr>
  <tr> 
    <td width=87 valign=top class="Normal"> <p align=right style='text-align:right'><font color="#000099"><b>1.</b></font></p></td>
    <td width=121 valign=top class="Normal"> <p><strong>Principál 8'</strong></p></td>
    <td width=12 valign=top class="Normal">&nbsp; </td>
    <td width=96 valign=top class="Normal"> <p align=right style='text-align:right'><font color="#000066"><b>13.</b></font></p></td>
    <td width=108 valign=top class="Normal"> <p><strong>Kryt 8'</strong></p></td>
    <td width=60 valign=top class="Normal"> <p align=right style='text-align:right'><font color="#000066"><b>17.</b></font></p></td>
    <td width=129 valign=top class="Normal"> <p><strong>Subbas 16'</strong></p></td>
  </tr>
  <tr> 
    <td width=87 valign=top class="Normal"> <p align=right style='text-align:right'><font color="#000099"><b>2.</b></font></p></td>
    <td width=121 valign=top class="Normal"> <p><strong>Flétna 8'</strong></p></td>
    <td width=12 valign=top class="Normal">&nbsp; </td>
    <td width=96 valign=top class="Normal"> <p align=right style='text-align:right'><font color="#000066"><b>14.</b></font></p></td>
    <td width=108 valign=top class="Normal"> <p><strong>Copula 4'</strong></p></td>
    <td width=60 valign=top class="Normal"> <p align=right style='text-align:right'><font color="#000066"><b>18.</b></font></p></td>
    <td width=129 valign=top class="Normal"> <p><strong>Bas krytý 8'</strong></p></td>
  </tr>
  <tr> 
    <td width=87 valign=top class="Normal"> <p align=right style='text-align:right'><font color="#000099"><b>3.</b></font></p></td>
    <td width=121 valign=top class="Normal"> <p><strong>Oktáva 4'</strong></p></td>
    <td width=12 valign=top class="Normal">&nbsp; </td>
    <td width=96 valign=top class="Normal"> <p align=right style='text-align:right'><font color="#000066"><b>15.</b></font></p></td>
    <td width=108 valign=top class="Normal"> <p><strong>Flétna lesní 2'</strong></p></td>
    <td width=60 valign=top class="Normal"> <p align=right style='text-align:right'><font color="#000066"><b>19.</b></font></p></td>
    <td width=129 valign=top class="Normal"> <p><strong>Chorálbas 4'</a></strong></p></td>
  </tr>
  <tr> 
    <td width=87 valign=top class="Normal"> <p align=right style='text-align:right'><font color="#000099"><b>4.</b></font></p></td>
    <td width=121 valign=top class="Normal"> <p><strong>Roh 4'</strong></p></td>
    <td width=12 valign=top class="Normal">&nbsp; </td>
    <td width=96 valign=top class="Normal"> <p align=right style='text-align:right'><font color="#000066"><b>16.</b></font></p></td>
    <td width=108 valign=top class="Normal"> <p><strong>Oktáva 1'</strong></p></td>
    <td width=60 valign=top class="Normal">&nbsp; </td>
    <td width=129 valign=top class="Normal">&nbsp; </td>
  </tr>
  <tr> 
    <td width=87 valign=top class="Normal"> <p align=right style='text-align:right'><font color="#000099"><b>5.</b></font></p></td>
    <td width=121 valign=top class="Normal"> <p><strong>Superoktáva 2' </strong></p></td>
    <td width=12 valign=top class="Normal">&nbsp; </td>
    <td width=96 valign=top class="Normal">&nbsp; </td>
    <td width=108 valign=top class="Normal">&nbsp; </td>
    <td width=60 valign=top class="Normal">&nbsp; </td>
    <td width=129 valign=top class="Normal">&nbsp; </td>
  </tr>
  <tr> 
    <td width=87 valign=top class="Normal"> <p align=right style='text-align:right'><font color="#000099"><b>6.</b></font></p></td>
    <td width=121 valign=top class="Normal"> <p><strong>Sesquialtera 2x</strong></p></td>
    <td width=12 valign=top class="Normal">&nbsp; </td>
    <td width=96 valign=top class="Normal">&nbsp; </td>
    <td width=108 valign=top class="Normal">&nbsp; </td>
    <td width=60 valign=top class="Normal">&nbsp; </td>
    <td width=129 valign=top class="Normal">&nbsp; </td>
  </tr>
  <tr> 
    <td width=87 valign=top class="Normal"> <p align=right style='text-align:right'><font color="#000099"><b>7.</b></font></p></td>
    <td width=121 valign=top class="Normal"> <p><strong>Mixtura 3x</strong></p></td>
    <td width=12 valign=top class="Normal">&nbsp; </td>
    <td width=96 valign=top class="Normal">&nbsp; </td>
    <td width=108 valign=top class="Normal">&nbsp; </td>
    <td width=60 valign=top class="Normal">&nbsp; </td>
    <td width=129 valign=top class="Normal">&nbsp; </td>
  </tr>
  <tr> 
    <td width=87 valign=top class="Normal"><font color="#000099">&nbsp;</font> </td>
    <td width=121 valign=top class="Normal">&nbsp; </td>
    <td width=12 valign=top class="Normal">&nbsp; </td>
    <td width=96 valign=top class="Normal">&nbsp; </td>
    <td width=108 valign=top class="Normal">&nbsp; </td>
    <td width=60 valign=top class="Normal">&nbsp; </td>
    <td width=129 valign=top class="Normal">&nbsp; </td>
  </tr>
  <tr> 
    <td width=87 valign=top class="Normal"> <p align=right style='text-align:right'><font color="#000099"><b>8.</b></font></p></td>
    <td width=121 valign=top class="Normal"> <p><strong>Tremolo I. man</strong></p></td>
    <td width=12 valign=top class="Normal">&nbsp; </td>
    <td width=96 valign=top class="Normal">&nbsp; </td>
    <td width=108 valign=top class="Normal">&nbsp; </td>
    <td width=60 valign=top class="Normal">&nbsp; </td>
    <td width=129 valign=top class="Normal">&nbsp; </td>
  </tr>
  <tr> 
    <td width=87 valign=top class="Normal"> <p><span style='color:navy'><strong>Spojky:</strong></span></p></td>
    <td width=121 valign=top class="Normal">&nbsp; </td>
    <td width=12 valign=top class="Normal">&nbsp; </td>
    <td width=393 colspan=4 valign=top class="Normal"> <p><b><span style='color:navy'>Pomocná 
        zařízení:</span></b></p></td>
  </tr>
  <tr> 
    <td width=87 valign=top class="Normal"> <p align=right style='text-align:right'><font color="#000099"><b> 9.</b></font></p></td>
    <td width=121 valign=top class="Normal"> <p><strong>I/I 4'</strong></p></td>
    <td width=12 valign=top class="Normal">&nbsp; </td>
    <td width=96 valign=top class="Normal">&nbsp; </td>
    <td width=297 colspan=3 valign=top class="Normal"> <p><strong>Piano</strong></p></td>
  </tr>
  <tr> 
    <td width=87 valign=top class="Normal"> <p align=right style='text-align:right'><font color="#000099"><b>10.</b></font></p></td>
    <td width=121 valign=top class="Normal"> <p><strong>II/I 8'</strong></p></td>
    <td width=12 valign=top class="Normal">&nbsp; </td>
    <td width=96 valign=top class="Normal">&nbsp; </td>
    <td width=297 colspan=3 valign=top class="Normal"> <p><strong>Mezzoforte</strong></p></td>
  </tr>
  <tr> 
    <td width=87 valign=top class="Normal"> <p align=right style='text-align:right'><font color="#000099"><b>11.</b></font></p></td>
    <td width=121 valign=top class="Normal"> <p><strong>I/P 8'</strong></p></td>
    <td width=12 valign=top class="Normal">&nbsp; </td>
    <td width=96 valign=top class="Normal">&nbsp; </td>
    <td width=297 colspan=3 valign=top class="Normal"> <p><strong>Forte</strong></p></td>
  </tr>
  <tr> 
    <td width=87 valign=top class="Normal"> <p align=right style='text-align:right'><font color="#000099"><b>12.</b></font></p></td>
    <td width=121 valign=top class="Normal"> <p><strong>II/P 8'</strong></p></td>
    <td width=12 valign=top class="Normal">&nbsp; </td>
    <td width=96 valign=top class="Normal">&nbsp; </td>
    <td width=297 colspan=3 valign=top class="Normal"> <p><strong>Pleno</strong></p></td>
  </tr>
  <tr> 
    <td width=87 valign=top class="Normal"> <h1>&nbsp; </h1></td>
    <td width=121 valign=top class="Normal">&nbsp; </td>
    <td width=12 valign=top class="Normal">&nbsp; </td>
    <td width=96 valign=top class="Normal">&nbsp; </td>
    <td width=297 colspan=3 valign=top class="Normal"> <p><strong>Volná kombinace</strong></p></td>
  </tr>
</table>
<p>&nbsp;</p><table width="680" border="0" align="center">
  <tr>
    <td><div align="justify">Traktura elektropneumatická (tónová i rejstříková), 
        spojky elektrické, vzdušnice prvního manuálu zásuvková, druhý manuál a 
        pedál Unit. Ovládání tónových ventilů prvního manuálu výpustnými klínovými 
        míšky řízenými páčkovými elektromagnety Laukhuff, u Unitu rovněž výpustný 
        systém s obdélníkovými membránami a Reisnerovými magnety. Ovládaní zásuvek 
        je řešeno pomocí tahacích měchů. <br>
        Celý nástroj má 707 hrajících píšťal, z toho 610 v prvním manuálu a 97 
        v Unitu druhého manuálu a pedálu. V prospektu je navíc 32 němých píšťal. 
        Ovládaní rejstříkové traktury pomocí sklopek v hlavě hracího stolu, přepínání 
        kolektivů a volné kombinace pomocí tlačítek pod prvním manuálem. </div>
      <h2><font color="#000099">Charakteristika jednotlivých rejstříků:</font></h2>
      <p align="justify"><strong><font color="#000099">Principál 8’</font></strong> 
        – základní varhanní hlas. Píšťaly velké oktávy zinkové (část – prvních 
        devět tvoří střední pole prospektu), zbývající cínové.</p>
      <p align="justify"> <font color="#000099"><strong>Flétna 8’ </strong></font>– 
        krytý flétnový rejstřík kulatého zvuku. Konstrukce kombinovaná, první 
        tři oktávy z dřevěných píšťal s intonačním otvorem v rukojeti zátky, od 
        c<sup>2</sup> polokryté píšťaly a od c<sup>3</sup> otevřené cínové píšťaly.</p>
      <p align="justify"><strong><font color="#000099">Oktáva 4’</font></strong>– 
        principálový hlas v oktávové poloze vůči principálu s píšťalami mírně 
        užší menzury. Celý rejstřík je vystavěn z cínových píšťal.</p>
      <p align="justify"><strong><font color="#000099">Roh 4’</font></strong> 
        – cínový rejstřík s kónickými píšťalami a tvrdším, mírně smykavým zvukem</p>
      <p align="justify"><strong><font color="#000099">Superoktáva 2’</font></strong> 
        – další principálový hlas v oktávové poloze (o dvě oktávy výše) vůči Principálu. 
        Společně s Principálem 8’ a Oktávou 4’ tvoří základ zvukové pyramidy nástroje.</p>
      <p align="justify"><strong><font color="#000099">Sesquialtera 2x </font></strong>– 
        kombinace dvou řad cínových píšťal v poloze kvinty 2 <sup>2</sup>/<sub>3</sub>’ a tercie 1 <sup>3</sup>/<sub>5</sub>’ 
        hrající zdánlivě v sextách vůči hranému tónu. Výrazný rejstřík pro podbarvení 
        sólové hry.</p>
      <p align="justify"><strong><font color="#000066">Mixtura 3x</font></strong> 
        – třířadý smíšený hlas, tvořící vrchol zvukové pyramidy nástroje. Mixtura 
        je řešena jako kvintová a oktávová a je v celém rozsahu bez repetice.</p>
      <p align="justify"><strong><font color="#000099">Kryt 8’</font></strong>, 
        <font color="#000099"><strong>Copula 4‘</strong></font>, <font color="#000099"><strong>Flétna 
        lesní 2‘</strong></font>, <font color="#000099"> <strong>Oktáva 1‘</strong></font> 
        druhého manuálu a <font color="#000099"><strong>Subbas 16’</strong></font>, 
        <font color="#000099"><strong>Bas krytý 8‘</strong></font> a <font color="#000099"><strong>Chorálbas 
        4’</strong></font> pedálu jsou tvořeny pomocí extenzí a transmisí z jediné 
        97 píšťalové řady (Unit). Konstrukce smíšená, první tři oktávy kryté dřevěné, 
        zbytek cín, horní tři oktávy otevřené. Rozsah píšťalové řady je C<sub>0</sub> 
        až c<sup>6</sup>, poslední oktáva jednostopého rejstříku je repetující, 
        ostatní jsou bez repetice.</p>
      <p align="justify"><strong>Spojky: <font color="#000099">I/I 4</font></strong><font color="#000099">’</font> 
        – oktávová spojka v prvním manuálu v rozsahu C-c<sup>3</sup>, <font color="#000099"><strong>II/I 
        8‘ </strong></font>spojka z druhého manuálu do prvního v základní poloze, 
        <font color="#000099"> <strong>I/P 8‘ </strong></font>a <font color="#000099"><strong>II/P 
        8‘</strong></font> spojky z manuálů do pedálu (prvních 30 tónů, obě v 
        základní poloze).</p>
      <p align="justify"><strong><font color="#000099">Tremolo I. Man.</font></strong> 
        - výpustné tremolo s elektronickým řízením a možností nastavení frekvence 
        zákmitů uvnitř hracího stolu, působící na rejstříky prvního manuálu.<br>
      </p></td>
  </tr>
</table>
<hr>
<table width="680" border="0" align="center">
  <tr>
    <td><font color="#9900FF">Varhany Vaculín Opus 7. – <strong>Jiří VACULÍN</strong>, 
      varhanářský mistr ze Vsetína<br>
      Elektroinstalace, traktura, <strong>Ing. Petr BERNAT</strong>, asistent 
      VŠB-TU z Ostravy<br>
      Návrh, dispozice, organizace – <strong>Jan MAREK</strong>, ředitel kůru 
      v Ostravě – Zábřehu</font></td>
  </tr>
</table>
<hr>
<table width="680" border="0" align="center">
  <tr>
    <td><div align="justify">
        <p><font size="-1">Na dalších stránkách naleznete podrobný <strong><a href="brtnice_popis.html">popis</a></strong> 
          nástroje a malou reportáž z průběhu jeho <strong><a href="brtnice_stavba.html">stavby</a></strong>. 
          Na samostatné stránce pak několik fotografií a dispozici barokních <strong><a href="brtnice_zamek.html">varhan 
          v zámeckém kostele</a> blahoslavené Juliany</strong>.</font></p>
        <p align="center"><font size="-2">&copy;2005 - <strong><a href="http://home.vsb.cz/petr.bernat">Ing. 
          Petr Bernat</a></strong>.</font></p>
      </div></td>
  </tr>
</table>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<h1 align="center">&nbsp;</h1>
<h3 align="center">&nbsp;</h3>
<div align="center">
  <p>&nbsp;</p>
</div>
</body>

<!-- Mirrored from www.anatomie-varhan.cz/texty/varhany/nastroje/brtnice/brtnice.htm by HTTrack Website Copier/3.x [XR&CO'2014], Wed, 17 Jan 2024 07:52:19 GMT -->
</html>
