<html>

<!-- Mirrored from www.anatomie-varhan.cz/texty/varhany/nastroje/brtnice/brtnice_stavba.htm by HTTrack Website Copier/3.x [XR&CO'2014], Wed, 17 Jan 2024 08:59:57 GMT -->
<head>
<title>Varhany v Brtnici</title>
<meta http-equiv="Content-Type" content="text/html; charset=utf-8">
</head>

<body bgcolor="#EFFFFF">
<h1 align="center"><font color="#000066"><b><font face="Times New Roman, Times, serif" size="+6">Varhany 
  Vaculín op. 7 </font></b></font></h1>
<h1 align="center"><font color="#000066" size="+6" face="Times New Roman, Times, serif"><b>- 
  stavba nástroje, vnitřní uspořádání</b></font></h1>
<table width="680" border="0" align="center">
  <tr> 
    <td><div align="justify">Stavba nástroje probíhala ve vsetínské dílně v průběhu 
        celé první poloviny roku. Byly vyrobeny všechny vzdušnice, měchy, hrací 
        stůl a vše bylo zkušebně propojeno tak, aby mohl být nástroj vyzkoušen 
        a provedena základní intonace a předladění píšťal. <br>
      </div></td>
  </tr>
</table>
<p align="center"><img src="v_dilne1.jpg" alt="Zkoušky nástroje v dílně." width="600" height="449"></p>
<table width="680" border="0" align="center">
  <tr>
    <td><div align="center">
        <p>Vzdušnice prvního manuálu s píšťalami při zkouškách nástroje v dílně.</p>
        <p align="justify">Odzkoušený nástroj byl rozebrán, zabalen a připraven 
          na 250 kilometrovou cestu do Brtnice. 19.&nbsp;září bylo hotovo a mohlo 
          se začít nakládat. Součástí jsou stovky, některé malé, jiné velké a 
          pořádně těžké… </p>
      </div></td>
  </tr>
</table>
<table width="680" border="0" align="center">
  <tr>
    <td><p align="center"><img src="nakladani1.jpg" alt="Nakládání nástroje. Vsetín, 19. září 2005" width="311" height="240">&nbsp;&nbsp;<img src="nakladani2.jpg" alt="Nakládání nástroje. Vsetín, 19. září 2005" width="324" height="240"></p>
      <p align="center"><img src="nakladani3.jpg" alt="Nakládání nástroje. Vsetín, 19. září 2005" width="321" height="240"></p>
      <p align="center">Nakládání nástroje ve Vsetíně.</p></td>
  </tr>
</table>
<table width="680" border="0" align="center">
  <tr>
    <td><div align="justify">Nejtěžší fází dopravy nástroje nebyl jeho převoz, 
        ale vyzvednutí na kůr v brtnickém kostele. Hrana zábradlí je ve výšce 
        6 m, možnosti použití mechanizace silně omezené. S využitím vědomostí 
        našich předků (nakloněná rovina) a síly svalů byl celý nástroj přestěhován 
        a vzdušnice usazena do skříně během cca dvou hodin:</div></td>
  </tr>
</table>
<table width="680" border="0" align="center">
  <tr>
    <td><p><img src="zvedani1.jpg" alt="Příprava vzdušnice prvního manuálu k vyzvednutí na kůr." width="322" height="240">&nbsp;&nbsp;<img src="zvedani2.jpg" alt="Zvedání vzdušnice." width="322" height="240"></p>
      <p align="center"><img src="zvedani3.jpg" alt="Zvedání vzdušnice." width="322" height="240"></p>
      <p align="center">Příprava vzdušnice prvního manuálu k vyzvednutí a průběh 
        zvedání. Přestože je většina demontovatelných součástí odstraněna, váží 
        tento díl přes 300 kg!</p></td>
  </tr>
</table>
<table width="680" border="0" align="center">
  <tr>
    <td><div align="justify"><img src="zvedani4.jpg" alt="Usazování vzdušnice v nástroji." width="180" height="240" hspace="10" vspace="2" align="left">Ve 
        skříni nástroje musela být vzdušnice přesně usazena na nosníky. Manipulace 
        s ní byla velmi obtížná nejen vzhledem k její hmotnosti, ale také z důvodu 
        omezeného prostoru, absenci místa pro stoupnutí atd. Přestože umístění 
        tohoto dílu nemohlo být předem odzkoušeno, vše pasovalo na milimetry přesně.<br>
        <img src="zvedani5.jpg" alt="Usazování vzdušnice v nástroji." width="180" height="240" hspace="10" vspace="2" align="right"> 
        V následujících dnech pokračovala instalace varhan montáží vzduchového 
        hospodářství, traktury, elektroinstalace, ventilátoru a dalších vzdušnic. 
        Teprve pak bylo možné začít vkládat první píšťaly, intonovat a ladit.<br>
      </div></td>
  </tr>
</table>
<p align="center"><img src="vzduch.jpg" alt="Vzduchové hospodářství v postamentu skříně - pohled zezadu." width="600" height="449"></p>
<table width="680" border="0" align="center">
  <tr>
    <td><div align="justify">Ve spodní části (postamentu) skříně je kompletní 
        vzduchové hospodářství nástroje. To se skládá ze zdroje stlačeného vzduchu 
        (elektrického ventilátoru), jeho zásobníků (dvojice měchů pro první manuál 
        a druhý manuál s pedálem samostatně ve společné skříni) a regulace tlaku 
        (samostatných regulátorů pro každý měch). </div>
      <p align="justify"><img src="motor1.jpg" alt="Ventilátor pod měchem." width="165" height="220" hspace="10" vspace="2" align="left"><img src="tremolo.jpg" alt="Tremolo na měchu." width="275" height="205" hspace="10" vspace="2" align="right">Ventilátor 
        je umístěn v tlumící skříni na podlaze kůru. Vzduch z něj o tlaku přes 
        120 mm vodního sloupce je veden vzduchovodem kruhového průřezu vzhůru 
        k měchům přes regulátory. Ty udržují stabilní tlak 70 mm v horním, plovákovém 
        měchu pro první manuál a 80 mm v dolním, klínovém měchu pro druhý manuál. 
        Před regulátory je ještě odebírán vzduch o plném tlaku pro „pohon“ tahacích 
        měchů pro posun zásuvek ve vzdušnici prvního manuálu. Přímo na měchu prvního 
        manuálu je výpustné tremolo.<br>
      </p></td>
  </tr>
</table>
<table width="680" border="0" align="center">
  <tr>
    <td><div align="justify"><img src="motor2.jpg" alt="Ventilátor, detail výtlačného rukávu." width="202" height="269" hspace="10" vspace="2" align="left">V 
        nástroji je použit ventilátor maďarské výroby, vyznačující se mimořádně 
        tichým chodem. Má třífázový asynchronní elektromotor s kluznými ložisky 
        o výkonu pouze 350W a vestavěnou tepelnou ochranu. </div></td>
  </tr>
</table>
<table width="680" border="0" align="center">
  <tr>
    <td><div align="justify"><img src="elektrika.jpg" alt="Elektroinstalace v postamentu skříně." width="400" height="534" hspace="10" vspace="2" align="left">Celá 
        elektroinstalace nástroje je umístěna v boční části postamentu. V horní 
        části je výkonový modul pro řízení elektromagnetů ve vzdušnici, v dolní 
        části napájecí zdroj 12&nbsp;V a obvody spínání a ochrany elektromotoru 
        ventilátoru. Z praktických a bezpečnostních důvodů je celý stůl (včetně 
        osvětlení pedálu) napájen pouze malým napětím (12&nbsp;V střídavých i 
        stejnosměrných).</div></td>
  </tr>
</table>
<p>&nbsp;</p><table width="680" border="0" align="center">
  <tr>
    <td><h2><font color="#000099">Vzdušnice a píšťaly.</font></h2></td>
  </tr>
</table>
<p align="center"><img src="zasuvky.jpg" alt="Pohled na vzdušnici seshora." width="600" height="449"></p>
<table width="680" border="0" align="center">
  <tr>
    <td><p align="center">Pohled na vzdušnice seshora, dlouhé tmavší lišty s otvory 
        jsou zásuvky.</p>
      </td>
  </tr>
</table>
<p align="center"><img src="tahaci_mechy1.jpg" alt="Napojení tahacích měchů na zásuvky." width="600" height="449"></p>
<table width="680" border="0" align="center">
  <tr>
    <td><div align="justify">Přesun zásuvek zajišťují tahací měchy (na obrázku 
        je detail napojení hřídelek měchů na zásuvky). Toto řešení je jednodušší 
        z hlediska zapojení traktury (požadavku na elektrický příkon) než přímé 
        ovládání zásuvek tyčovými elektromagnety a ve srovnání s nimi i méně hlučné. 
        Měchy jsou napájeny plným tlakem z ventilátoru.</div></td>
  </tr>
</table>
<p align="center"><img src="magnety_zasuvky.jpg" alt="Elektromagnety ovládání měchů zásuvek." width="600" height="449"></p>
<table width="680" border="0" align="center">
  <tr>
    <td><div align="justify">Pohled na tahací měchy zespodu, řízení otvírání a 
        zavírání zajišťují páčkové elektromagnety, ovládající cívky (ploché ventily).</div></td>
  </tr>
</table>
<p align="center"><img src="stoky.jpg" alt="Osazování píšťalnic." width="600" height="449"></p>
<table width="680" border="0" align="center">
  <tr>
    <td><div align="center">Osazení píšťalnic s píšťalovými stoličkami na vzdušnici 
        prvního manuálu.</div></td>
  </tr>
</table>
<p align="center"><img src="strikani_pistal.jpg" alt="Stříkání prospektových píšťal." width="600" height="449"></p>
<table width="680" border="0" align="center">
  <tr>
    <td><div align="center">Prospektové zinkové píšťaly jsou pro sjednocení a 
        vylepšení vzhledu stříkány stříbřenkou.</div></td>
  </tr>
</table>
<p align="center"><img src="vzdusnice_vlevo.jpg" alt="Levá část vzdušnice a prospektu, Tahací měchy zásuvek." width="600" height="449"></p>
<table width="680" border="0" align="center">
  <tr>
    <td><div align="center">Levá část prospektu a vzdušnice s tahacími měchy zásuvek.</div></td>
  </tr>
</table>
<p align="center"><img src="subbas.jpg" alt="Dřevěné píšťaly" width="600" height="449"></p>
<table width="680" border="0" align="center">
  <tr>
    <td><div align="justify">V zadní části varhan jsou dřevěné píšťaly nejnižší 
        oktávy pedálu (12 píšťal na samostatné Unitové vzdušnici).</div></td>
  </tr>
</table>
<p align="center"><img src="pistaliste%20komplet.jpg" alt="Pohled do píšťaliště hotových varhan." width="406" height="600"></p>
<table width="680" border="0" align="center">
  <tr>
    <td><div align="justify">Celkový pohled do píšťaliště hotových varhan. Vlevo 
        prospekt, vzdušnice prvního manuálu, lávka (chodník) pro ladění, vzdušnice 
        druhého manuálu a pedálu a úplně vpravo vzdušnice pro 12 píšťal kontraoktávy 
        šestnáctistopového rejstříku pedálu. </div></td>
  </tr>
</table>
<table width="680" border="0" align="center">
  <tr>
    <td><div align="justify">
        <p><img src="zehnani.jpg" alt="Žehnání varhan." width="164" height="229" hspace="10" vspace="2" align="right">Stavba 
          nástroje na místě trvala varhanářskému mistrovi Jiřímu Vaculínovi a 
          jeho pomocníkům Petru Bernatovi (elektro a traktura) a Janu Markovi 
          (ladění a intonace) přibližně dva týdny. Během této doby byl nástroj 
          sestaven, naintonován a naladěn. 23. října roku 2005, v den výročí svěcení 
          chrámu, byly varhany slavnostně požehnány a předány brtnické farnosti. 
          Při této příležitosti přednesla na nový nástroj koncert prof. Irena 
          Chřibková, varhanice baziliky sv. Jakuba v Praze.</p>
        <p>&nbsp;</p>
      </div></td>
  </tr>
</table>
<p align="center"><img src="sveceni1.jpg" alt="Žehnání varhan." width="600" height="449"></p>
<table width="680" border="0" align="center">
  <tr>
    <td><div align="center">Slavnostní žehnání nových varhan 23.10.2005, P. Jaroslav 
        Svoboda. </div>
      <p align="center"><em><font color="#000000" size="-1">Ať slouží nový nástroj 
        Bohu ke chvále a Brtnici ku prospěchu. Ostrava, listopad 2005</font></em></p>
      <p align="center"><em><font color="#000000" size="-1"><img src="okno.jpg" alt="Pohled západním oknem za varhanami." width="465" height="600"></font></em></p>
      <p align="center">Pohled od varhan západním oknem kostela na zámecký kostel 
        v Brtnici.</p>
      <hr>
      <p></p>
      <p><font color="#9900FF">Varhany Vaculín Opus 7. – <strong>Jiří VACULÍN</strong>, 
        varhanářský mistr ze Vsetína<br>
        Elektroinstalace, traktura, <strong>Ing. Petr BERNAT</strong>, asistent 
        VŠB-TU z Ostravy<br>
        Návrh, dispozice, organizace – <strong>Jan MAREK</strong>, ředitel kůru 
        v Ostravě – Zábřehu</font><br>
      </p></td>
  </tr>
</table>
<p align="center">&nbsp;</p>
<hr>
<table width="680" border="0" align="center">
  <tr>
    <td><div align="justify"> 
        <p><font size="-1">Na předchozích stránkách naleznete <a href="brtnice.html"> 
          <strong>úvod a dispozici</strong></a> nástroje a jeho podrobný <a href="brtnice_popis.html"><strong>popis</strong></a>. 
          Na samostatné stránce pak několik fotografií a dispozici barokních <strong><a href="brtnice_zamek.html">varhan 
          v zámeckém kostele</a> blahoslavené Juliany</strong>.</font></p>
        <p align="center"><font size="-2">&copy;2005 - <strong><a href="http://home.vsb.cz/petr.bernat">Ing. 
          Petr Bernat</a></strong>.</font></p>
      </div></td>
  </tr>
</table>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<h1 align="center">&nbsp;</h1>
<h3 align="center">&nbsp;</h3>
<div align="center">
  <p>&nbsp;</p>
</div>
</body>

<!-- Mirrored from www.anatomie-varhan.cz/texty/varhany/nastroje/brtnice/brtnice_stavba.htm by HTTrack Website Copier/3.x [XR&CO'2014], Wed, 17 Jan 2024 09:09:03 GMT -->
</html>
