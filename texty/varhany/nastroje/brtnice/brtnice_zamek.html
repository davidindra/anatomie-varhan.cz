<html>

<!-- Mirrored from www.anatomie-varhan.cz/texty/varhany/nastroje/brtnice/brtnice_zamek.htm by HTTrack Website Copier/3.x [XR&CO'2014], Wed, 17 Jan 2024 08:53:01 GMT -->
<head>
<title>Varhany v Brtnici v zámeckém kostele</title>
<meta http-equiv="Content-Type" content="text/html; charset=utf-8">
</head>

<body bgcolor="#EFFFFF">
<h1 align="center"><font color="#000066"><b><font face="Times New Roman, Times, serif" size="+6">Varhany 
  v zámeckém kostele blahoslavené Juliány v Brtnici. </font></b></font></h1>
<p align="center"><b><font color="#000066" size="+3" face="Times New Roman, Times, serif">(Bedřich 
  Semrád 1740)</font></b></p>
<table width="680" border="0" align="center">
  <tr> 
    <td><div align="justify"> 
        <p><img src="foto_zamek/kostel.jpg" alt="Klášterní kostel v Brtnici." width="185" height="247" hspace="10" vspace="2" align="left">Klášterní 
          kostel v Brtnici vznikl roku 1629 přestavbou původní evangelické modlitebny 
          sv. Matouše. Ta byla stavěna ještě v renesančních formách s gotickými 
          prvky (Hynek Brtnický z Valdštejna kolem roku 1588). Přestavbu modlitebny 
          započal na popud rodu Collaltů významný vídeňský architekt G. B. Pieroni 
          roku 1629, který přistavěl boční kaple a věž. Stavba byla dokončena 
          roku 1641 zasvěcením kostela Nanebevzetí Panny Marie, čímž byl potvrzen 
          tehdejší rekatolizační akt. </p>
        <p>Se zrušením kláštera roku 1784 byl zrušen i kostel. V roce 1831 byl 
          kostel opětovně obnoven a zasvěcen blahoslavené Juliáně z rodu Collalto. 
          Počátkem 20. stol. byl barokní oltář v kostele nahrazen oltářem secesním.</p>
        </div></td>
  </tr>
</table>
<table width="680" border="0" align="center">
  <tr>
    <td><div align="justify"><img src="foto_zamek/celek.jpg" alt="Celkový pohled na hudební kůr s varhanami." width="152" height="203" hspace="10" vspace="2" align="right">Varhany 
        se nacházejí ve středu prostorného hudebního kůru na západní straně kostela. 
        Jejich původ je odhadován na čtyřicátá léta 18. století a podle způsobu 
        zdobení prospektových píšťal a provedení dalších prvků jsou připisovány 
        Bedřichu Semrádovi. Tato skutečnost není s jistotou ověřitelná, každopádně 
        tyto varhany stavěl skutečný mistr, o čemž svědčí nejen jejich dokonalé 
        řemeslné provedení, ale především jejich nádherný a vyvážený zvuk. Ve 
        varhanách je záznam o opravách (kolem roku 1890 - Josef Votruba, varhanář 
        a stavitel varhan v nedalekém farním <a href="brtnice.html">kostele sv. 
        Jakuba Většího</a>).</div></td>
  </tr>
</table>
<p align="center"><img src="foto_zamek/prospekt.jpg" alt="Prospekt varhan." width="449" height="600"></p>
<table width="680" border="0" align="center">
  <tr>
    <td><p align="justify">Nástroj má dva manuály a pedál a je rozdělen na pozitiv, 
        vestavěný v zábradlí kůru, hlavní stroj a pedálový stroj. </p>
      <p><strong><font color="#000099">Dispozice:</font></strong></p></td>
  </tr>
</table>
<table width="680" border="0" align="center">
  <tr> 
    <td width="112"><strong><font color="#9900CC" size="+1">Hlavní stroj:</font></strong></td>
    <td width="59"><font size="+1">&nbsp;</font></td>
    <td width="90"><font size="+1">&nbsp;</font></td>
    <td width="117"><strong><font color="#9900CC" size="+1">Pozitiv:</font></strong></td>
    <td width="86"><font size="+1">&nbsp;</font></td>
    <td width="15"><font size="+1">&nbsp;</font></td>
    <td width="79"><strong><font color="#9900CC" size="+1">Pedál:</font></strong></td>
    <td width="88"><font size="+1">&nbsp;</font></td>
  </tr>
  <tr> 
    <td><strong>Copula</strong></td>
    <td>8'</td>
    <td>&nbsp;</td>
    <td><strong>Copula maior</strong></td>
    <td>8'</td>
    <td>&nbsp;</td>
    <td><strong>Subbas</strong></td>
    <td>16'</td>
  </tr>
  <tr> 
    <td><strong>Gamba</strong></td>
    <td>8'</td>
    <td>&nbsp;</td>
    <td><strong>Copula minor</strong></td>
    <td>4'</td>
    <td>&nbsp;</td>
    <td><strong>Oktavbas</strong></td>
    <td>8'</td>
  </tr>
  <tr> 
    <td><strong>Principal</strong></td>
    <td>4'</td>
    <td>&nbsp;</td>
    <td><strong>Principal</strong></td>
    <td>2'</td>
    <td>&nbsp;</td>
    <td><strong>Oktáva</strong></td>
    <td>4'</td>
  </tr>
  <tr> 
    <td><strong>Flétna</strong></td>
    <td>4'</td>
    <td>&nbsp;</td>
    <td><strong>Oktáva</strong></td>
    <td>1'</td>
    <td>&nbsp;</td>
    <td>&nbsp;</td>
    <td>&nbsp;</td>
  </tr>
  <tr> 
    <td><strong>Kvinta</strong></td>
    <td>2<sup>2</sup>/<sub>3</sub>'</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
  </tr>
  <tr> 
    <td><strong>Oktáva</strong></td>
    <td>2'</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
  </tr>
  <tr> 
    <td><strong>Mixtura</strong></td>
    <td>2' 3x</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
  </tr>
</table>
<p>&nbsp;</p>
<table width="680" border="0" align="center">
  <tr>
    <td><div align="justify"><img src="foto_zamek/hridelky.jpg" alt="pohled na hřídelovou desku pod prospektem hlavního stroje." width="385" height="286" hspace="10" vspace="2" align="left">V 
        manuálech je velká oktáva řešena jako krátká, pedál je naproti tomu chromatický 
        (pravděpodobně dodatečně zchromatizovaný). Vzdušnice jsou zásuvkové, traktura 
        mechanická, celodřevěná s kondukty pod podlážkou pod lavicí varhaníka 
        a hřídelovou deskou pod prospektem hlavního stroje a pod pedálovým strojem.</div></td>
  </tr>
</table>
<p align="center"><img src="foto_zamek/stul.jpg" alt="Hrací stůl" width="600" height="449"></p>
<table width="680" border="0" align="center">
  <tr>
    <td><div align="justify">Hrací stůl je součástí pozitivu v zábradlí, hlavní 
        stroj je od něj poměrně vzdálený. Registratura je ovládána v té době standardním 
        způsobem - pomocí manubrií po stranách hracího stolu. Popisy manubrií 
        - rejstříků jsou řešeny nalepenými papírovými (dříve asi pergamenovými) 
        štítky s barevně odlišenými nápisy (tuší). Klávesy manuálu jsou zdobeny 
        vyřezávaním a mají původní kostěný potah. Pedál je rovnoběžný, německého 
        typu.</div></td>
  </tr>
</table>
<p align="center"><img src="foto_zamek/manualy.jpg" alt="Manuály" width="600" height="449"></p>
<table width="680" border="0" align="center">
  <tr>
    <td><div align="center">Detail manuálů a rejstříkových manubrií.</div></td>
  </tr>
</table>
<p align="center"><img src="foto_zamek/prospekt_detail.jpg" alt="Hlavní stroj" width="600" height="449"></p>
<table width="680" border="0" align="center">
  <tr>
    <td><div align="justify">
        <p><img src="foto_zamek/pedal_stroj.jpg" alt="Pedálový stroj vzadu za hracím stolem." width="167" height="223" hspace="10" vspace="2" align="left">Cínové 
          píšťaly v prospektech mají charakteristické zdobení. Hlavní stroj je 
          cca 2&nbsp;m za hracím stolem, pedálový stroj pak stojí vzadu za ním.Dřevěné 
          píšťaly krytého Subbasu 16' stojí volně mezi skříněmi.</p>
        <p><img src="foto_zamek/mech.jpg" alt="Měchy" width="193" height="257" hspace="10" vspace="2" align="right">Vzduchové 
          hospodářství nástroje je poměrně rozsáhlé. V samostatné místnosti ve 
          věži je zásobní měch s ventilátorem, na boční straně kůru pak soustava 
          měchů se šlapadly. Vzduchovody k jednotlivým strojům pak vedou pod podlahou 
          i volně ve výšce.</p>
      </div></td>
  </tr>
</table>
<table width="680" border="0" align="center">
  <tr>
    <td><p align="justify">Tento památný barokní nástroj je pozoruhodný nejen 
        svou historií a vynikajícím zvukem, ale také poměrně dobrým stavem, v 
        jakém se dochoval přes více než dvě a půl století svého života. Pokud 
        bude v budoucnu citlivě zrestaurován, bude dále ukázkou mistrovství a 
        profesionality našich předků.</p>
      <hr>
      <p align="justify"><font size="-1">Chcete-li se pokochat zvukem těchto varhan, 
        najdete jej na gramofonové nahrávce &quot;České a moravské barokní varhany 
        III.&quot;, vydal Supraphon pro gramofonový klub v roce 1977 (hraje prof.&nbsp;Reinberger).</font></p></td>
  </tr>
</table>
<hr>
<table width="680" border="0" align="center">
  <tr>
    <td><div align="justify"> 
        <p><font size="-1">Na dalších stránkách naleznete malou reportáž z průběhu 
          <strong><a href="brtnice_stavba.html">stavby</a></strong>, <a href="brtnice_popis.html"><strong>popis</strong></a>, 
          <a href="brtnice.html"> <strong>úvod a dispozici</strong></a> varhan 
          v nedalekém farním kostele sv. Jakuba Většího v Brtnici. </font></p>
        <p align="center"><font size="-2">&copy;2005 - <strong><a href="http://home.vsb.cz/petr.bernat">Ing. 
          Petr Bernat</a></strong>.</font></p>
      </div></td>
  </tr>
</table>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<h1 align="center">&nbsp;</h1>
<h3 align="center">&nbsp;</h3>
<div align="center">
  <p>&nbsp;</p>
</div>
</body>

<!-- Mirrored from www.anatomie-varhan.cz/texty/varhany/nastroje/brtnice/brtnice_zamek.htm by HTTrack Website Copier/3.x [XR&CO'2014], Wed, 17 Jan 2024 08:53:40 GMT -->
</html>
