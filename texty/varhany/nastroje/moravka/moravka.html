<html>
<head>
<title>Varhany v kostele sv. Jana Nepomuckého na Pražmě ve farnosti Morávka</title>
<meta http-equiv="Content-Type" content="text/html; charset=utf-8">
</head>

<body bgcolor="#EFFFFF">
<h1 align="center"><font color="#000066"><b><font face="Times New Roman, Times, serif" size="+6">Varhany 
  v kostele sv. Jana Nepomuckého na Pražmě ve farnosti Morávka</font></b></font></h1>
<p align="center"><img src="prospekt.jpg" alt="Prospekt varhan po opravě" width="800" height="589"></p>
<table width="680" border="0" align="center">
  <tr>
    <td><div align="justify">
        <p><b></b>Kostel sv. Jana Nepomuckého na Pražmě ve farnosti Morávka byl 
          dostavěn a vysvěcen roku 1817, ale první zmínka o varhanách v něm pochází 
          až z roku 1830, kdy zde ostravský varhanář Johann Finkler postavil dvoumanuálový 
          nástroj o 15 rejstřících. Bližší údaje o nástroji nejsou známy. Varhany 
          následně opravoval (po úderu blesku) roku 1831 Johann (Jan) Neusser, 
          varhanář z Nového Jičína. Roku 1908 pak zde jeho syn Karel Neusser postavil 
          varhany současné. </p>
        <p align="center"><img src="pozadi2.jpg" alt="Kostel sv. Jana Nepomuckého na Pražmě" width="680" height="337"> 
        </p>
        <p>Dílna Neuuserů z Nového Jičína postavila řadu nástrojů na Valašsku 
          a v pobeskydí i dále na Moravě. Zpočátku stavěla nástroje s mechanickou 
          trakturou (např. i varhany v nedalekých Janovicích z roku 1890) a od 
          roku 1894 nástroje s trakturou pneumatickou, tuto trakturu mají i varhany 
          na Pražmě a to navíc kombinovanou – hrací stůl je tlakový, vzdušnice 
          pak výpustné (viz dále). </p>
      </div></td>
  </tr>
</table>
<p align="center"><img src="stul.jpg" alt="Hrací stůl po opravě" width="680" height="598"></p>
<table width="680" border="0" align="center">
  <tr> 
    <td><div align="justify">
        <p><b></b>Manuály mají 54 kláves (4<sup>1</sup>/<sub>2</sub> oktávy, rozsah C-f<sup>3</sup>), pedálová 
          klaviatura 25 pedálů (2 plné oktávy C-c<sup>1</sup>). Dispozice je výrazně romantická 
          (odpovídá době vzniku nástroje). </p>
      </div></td>
  </tr>
</table>
<p>&nbsp;</p>
<table width="680" border="0" align="center">
  <tr valign="top"> 
    <td colspan="2"><strong><font color="#0000FF">I. Manuál C-f<sup>3 </sup><br>
      (54 kláves i tónů) </font></strong></td>
    <td colspan="2"><strong><font color="#0000FF">II. Manuál C-f<sup>3 </sup><br>
      (54 kláves, 66 tónů) </font></strong></td>
    <td colspan="2"><strong><font color="#0000FF">Pedál C-c<sup>1</sup> <br>
      (25 kláves, 37 tónů) </font></strong></td>
  </tr>
  <tr> 
    <td width="23%"><strong>Principál<br>
      </strong></td>
    <td width="10%"><strong>8´</strong></td>
    <td width="23%"><strong>Roh kamzičí<br>
      </strong></td>
    <td width="10%"><strong>8´</strong></td>
    <td width="23%"><strong>Violon<br>
      </strong></td>
    <td width="11%"><strong>16´</strong></td>
  </tr>
  <tr> 
    <td><strong>Gamba<br>
      </strong></td>
    <td><strong>8´</strong></td>
    <td><strong>Kryt<br>
      </strong></td>
    <td><strong>8´</strong></td>
    <td><strong>Subbas<br>
      </strong></td>
    <td><strong>16´</strong></td>
  </tr>
  <tr> 
    <td><strong>Bourdon<br>
      </strong></td>
    <td><strong> 8´</strong></td>
    <td><strong>Salicionál<br>
      </strong></td>
    <td><strong>8´</strong></td>
    <td><strong>Cello<br>
      </strong></td>
    <td><strong>8´</strong></td>
  </tr>
  <tr> 
    <td><strong>Oktáva<br>
      </strong></td>
    <td><strong>4´ </strong></td>
    <td><strong>Vox celestis<br>
      </strong></td>
    <td><strong>8´</strong></td>
    <td><strong>Oktávbas</strong></td>
    <td><strong>8´</strong></td>
  </tr>
  <tr> 
    <td><strong>Mixtura</strong></td>
    <td><font size="-1" face="Arial CE"><strong>2<sup>2</sup>/<sub>3</sub>'</strong></font></td>
    <td><strong>Flétna špičatá<br>
      </strong></td>
    <td><strong>4´</strong></td>
    <td>&nbsp;</td>
    <td>&nbsp;</td>
  </tr>
  <tr> 
    <td>&nbsp;</td>
    <td>&nbsp;</td>
    <td><strong>Pikola</strong></td>
    <td><strong>2´</strong></td>
    <td>&nbsp;</td>
    <td>&nbsp;</td>
  </tr>
  <tr> 
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
  </tr>
  <tr> 
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
  </tr>
  <tr> 
    <td><strong><font color="#0000FF">Spojky:</font></strong></td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
  </tr>
  <tr> 
    <td><strong>P<br>
      </strong></td>
    <td><strong>4´+ 16´</strong></td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
  </tr>
  <tr> 
    <td><strong>I/P<br>
      </strong></td>
    <td><strong>8´</strong></td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
  </tr>
  <tr> 
    <td><strong>II/P<br>
      </strong></td>
    <td><strong>8´</strong></td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
  </tr>
  <tr> 
    <td><strong>II/I<br>
      </strong></td>
    <td><strong>8´</strong></td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
  </tr>
  <tr> 
    <td><strong>II/I<br>
      </strong></td>
    <td><strong>16´</strong></td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
  </tr>
  <tr valign="top"> 
    <td><strong>II/I</strong></td>
    <td><strong>4´</strong></td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
  </tr>
</table>
<p>&nbsp;</p><table width="680" border="0" align="center">
  <tr> 
    <td><div align="justify"> 
        <p>Pomocná zařízení – tlačítka kolektivů pod manuály: <strong>P</strong>, 
          <strong>MF</strong>, <strong>F</strong> a <strong>Pléno</strong> prvního 
          manuálu, <strong>Pléno</strong> celého nástroje pod prvním manuálem 
          a <strong>P</strong>, <strong>MF</strong> a <strong>F</strong> druhého 
          manuálu pod druhým manuálem. Generální tremolo. Nástroj má celkem 890 
          píšťal. Tlak vzduchu 110 mm vodního sloupce, tj. 1,1kPa, spotřeba vzduchu 
          při hře v Tutti až 16 m<sup>3</sup>/min (vysoká díky širokým menzurám 
          a vybudovaným spojkám).</p>
      </div></td>
  </tr>
</table>
<p>&nbsp;</p><table width="680" border="0" align="center">
  <tr> 
    <td><div align="justify"> 
        <p><strong><font color="#000066" size="+1">Charakteristika jednotlivých rejstříků:</font></strong></p>
        <p><strong><font color="#0000FF">I. Manuál:</font></strong></p>
        <p><strong>Principal 8’</strong> – hlavní hlas varhan. Konstrukce kombinovaná, 
          první dvě píšťaly (C a Cis) dřevěné, zbývající cínové, tvořící z většiny 
          prospekt.<br>
          <strong>Gamba 8’</strong> – viola. Rejstřík středně silného zvuku s 
          velmi výrazným smykem a tvrdým tónem. Velká oktáva zinková, zbytek cín.<br>
          <strong>Bourdon 8’</strong> – dřevěný krytý rejstřík tiššího tupého 
          zvuku. Od c<sup>1</sup> polokrytý s otvorem v rukojeti zátky.<br>
          <strong>Oktáva 4’</strong> – principálový hlas v oktávové poloze vůči 
          principálu s poněkud užší menzurou. Celý rejstřík kovový.<br>
          <strong>Mixtura 2<sup>2</sup>/<sub>3</sub>’</strong> – smíšený hlas. 
          Čtyřřadá mixtura, tvořící vrchol principálové pyramidy nástroje. Složení 
          před opravou 2<sup>2</sup>/<sub>3</sub>’ + 2’ + 1<sup>1</sup>/<sub>3</sub>’+1‘ 
          repetovalo na c<sup>1</sup> na 4’ + 2<sup>2</sup>/<sub>3</sub>’ + 2’ 
          + 1<sup>1</sup>/<sub>3</sub>’. Po opravě je kvinta 1<sup>1</sup>/<sub>3</sub>’ 
          zaměněna za tercii 1<sup>3</sup>/<sub>5</sub>’ a repetice je posunuta 
          až na g<sup>2</sup> (zdůvodnění dále v popisu opravy).</p>
        <p><br>
          <font color="#0000FF"><strong>II. Manuál:<br>
          </strong></font><br>
          <strong><img src="vez.jpg" alt="Pravá boční věž prospektu." width="209" height="313" hspace="10" vspace="5" align="left">Roh 
          kamzičí 8’</strong> – cínový rejstřík s otevřenými kónickými píšťalami 
          s postranními intonačními vousy užší menzury. Zvuk tvrdý s mírným smykem.<br>
          <strong>Kryt 8’</strong>- krytý rejstřík s „kulatým“ flétnovým tónem. 
          Kombinovaná konstrukce, velká oktáva dřevěná, od c cínový, (od c<sup>2</sup> 
          otevřené píšťaly).<br>
          <strong>Salicional 8’</strong> – úzce menzurovaný, velmi slabý rejstřík 
          s mírným smykem. Píšťaly cínové se smykavým vousem (plíškem před rty). 
          <br>
          <strong>Vox celestis 8’</strong> – výchvěvný hlas. Rejstřík tvořený 
          úzce menzurovanou flétnou, laděnou mírně výše nad ostatní rejstříky. 
          Velká oktáva společná se Salicionálem (úsporná konstukce – obdoba dvojitého 
          rejstříku).<br>
          <strong>Flétna špičatá 4’</strong> – Otevřená kónická flétna v superoktávové 
          poloze (nový rejstřík vytvořený z píšťal Fugary, které byly před opravou 
          v Mixtuře I. Manuálu).<br>
          <strong>Pikola 2’</strong> – přefukující otevřená kovová flétna, píšťaly 
          čtyřstopové délky s intonačním otvorem v polovině délky těla (původně 
          čtyřstopová flétna, změněná někdy v minulosti úpravou píšťal – vrtáním 
          na dvoustopovou).</p>
        <p><strong><font color="#0000FF">Pedál:</font></strong></p>
        <p><strong>Violon 16’ </strong>– otevřený rejstřík užší menzury, silnějšího 
          smykavého zvuku. První oktáva dřevěná, zbytek kov. <br>
          <strong>Subbas 16’</strong> – dřevěný krytý hlas širší menzury se středně 
          silným plným tónem.<br>
          <strong>Cello 8’ </strong>– extenze Violonu 16’ + 12 kovových píšťal.<br>
          <strong>Octavbas 8’</strong> – extenze Subbasu 16’ + 12 kovových píšťal 
          v horní oktávě. <br>
        </p>
      </div></td>
  </tr>
</table>
<hr>
<table width="680" border="0" align="center">
  <tr> 
    <td><div align="justify"> 
        <p><strong><font color="#000066" size="+1">Popis nástroje:<br>
          </font></strong><br>
          Varhany jsou vystavěny ve skříni, která je částečně umístěna pod klenbou 
          průchodu štítovou zdí mezi prostorem kostela a velké věže. Prospekt 
          varhan a část vzdušnice I. Manuálu jsou předsazeny do prostoru kostela 
          a jsou tak o něco větší v šířce i výšce. Prospekt je rozčleněn do sedmi 
          polí – k hlavní středové části složené ze tří plochých polí píšťal jsou 
          přes snížená, rovněž plochá mezipole připojeny půlkulaté krajní věže. 
          Všechny píšťaly prospektu jsou funkční (k píšťalám krajních polích je 
          vzduch ze vzdušnice přiveden pomocí cínovo-olověných konduktů).</p>
        </div></td>
  </tr>
</table>
<p align="center"><img src="pistaliste.jpg" alt="Pohled do píšťaliště varhan zezadu směrem k prospektu." width="680" height="453"></p>
<table width="680" border="0" align="center">
  <tr> 
    <td><div align="justify"> 
        <p align="center"><font size="-1">Pohled do píšťaliště zezadu směrem k 
          prospektu. Nahoře I. Manuál, po bocích II. Manuál.</font></p>
        <p align="justify">Vzdušnice prvního manuálu je umístěna ve výšce přes 
          2 m nad podlahou přímo za prospektem (příčně), je dělená na C a Cis 
          stranu. Svou šířkou přesahuje postament skříně o cca 1 m na každé straně 
          (je nad průchody kolem postamentu na kůr). Počet píšťal prvního manuálu 
          je 432. <br>
          Vzdušnice druhého manuálu je snížená (1,4 m) a umístěná podélně v postamentu 
          skříně. Je rovněž dělená na C a Cis stranu, blíže prospektu jsou vyšší 
          tóny), zčásti je umístěna pod vzdušnicí prvního manuálu. Na vzdušnici 
          jsou vystavěny tóny superoktávové spojky (+12 tónů nad rozsah klaviatury 
          manuálu). Stojí na ní 384 píšťal (Salicionál a Vox celestis mají společnou 
          velkou oktávu). Středem (mezi C a Cis stranou) vede chodník. </p>
        <p align="center"><br>
          <img src="krepovani.jpg" alt="Krepování píšťal pedálového stroje pod klenbou v zadní části nástroje." width="500" height="333"> 
          <br>
          <font size="-1">Krepování píšťal pedálového stroje pod klenbou.</font></p>
        <p align="justify">Vzdušnice pedálu je v zadní části nástroje příčně. 
          Nejdelší píšťaly velké oktávy otevřeného Violonu mají samostatné vzdušnice 
          po stranách skříně v zadní části snížené až na úroveň podlahy, (přesto 
          jsou všechny nejdelší píšťaly krepovány). Pedálový stroj má jen 74 píšťal. 
          Je tvořen dvěmi řadami po 37 píšťalách, ze kterých jsou extenzovány 
          vždy dva o oktávu posunuté rejstříky (z kryté Subbas 16’ a Oktávbas 
          8’, z otevřené Violon 16’ a Cello 8’). Používání kombinovaných rejstříků 
          patří mezi úsporné konstrukce a u tohoto nástroje je použito především 
          z prostorových důvodů. V době jeho vzniku patřilo mezi poměrně nová 
          řešení, používaná jen vyspělými firmami. <br>
          Ve spodní části skříně je objemný zásobní měch (půdorysně téměř shodný 
          s půdorysem skříně nástroje), pod měchem pak klínový foukač – čerpací 
          měch. Tento měch byl původně obsluhován zezadu nástroje jedním kalkantem 
          (osobou, která „šlapala“ měchy). Hrací stůl je vysazen před střed varhanní 
          skříně a otočen směrem do hlavní lodi kostela.</p>
        </div></td>
  </tr>
</table>
<p align="center"><img src="rourky1.jpg" alt="Traktura hracího stolu." width="380" height="507">&nbsp;&nbsp;&nbsp;&nbsp; 
  <img src="rourky2.jpg" alt="Traktura pod vzdušnicí." width="380" height="507"></p>
<table width="680" border="0" align="center">
  <tr> 
    <td><div align="justify"> 
        <p align="center"><font size="-1">Část rourek pneumatické traktury pod 
          hracím stolem a pod vzdušnicí.</font></p>
        <p align="justify"> <br>
          <img src="rele.jpg" alt="Relé v hracím stole (spínání spojek)." width="228" height="303" hspace="10" vspace="10" align="left">Nástroj 
          má pneumatickou trakturu. Stisk klávesy otevře malý ventil v hracím 
          stole, který vpustí tlakový vzduch do tenké (cca 3-5 mm ve světlém průměru) 
          rourky (trubičky), která jej přivede až k malému míšku pod vzdušnicí. 
          Délka vedení je několik metrů, trubek je tak ve varhanách několik stovek 
          metrů!. Míšek se tímto vzduchem nafoukne a nadzvedne malou kuželku v 
          relé. Kuželka funguje jako ventil, který vypustí vzduch z tónové kancely 
          (odtud označení „výpustná vzdušnice – výpustka“). Na této kancele (vzduchovém 
          kanálku) jsou nalepeny malé taštičkové míšky – membrány, které mají 
          ve středu připevněný kroužek (oplstěný a okožený), uzavírající přívod 
          vzduchu z dalšího kanálku – rejstříkové kancely do nohy píšťaly. Pro 
          každý tón každého rejstříku je tato membrána samostatná (ve varhanách 
          jich je 766). V klidu jsou tyto membrány nafouknuté, po vypuštění vzduchu 
          splasknou a otevřou přívod vzduchu do píšťal zapnutých rejstříků, které 
          zazní. I když to vše vypadá složitě a těžkopádně, pneumatická traktura 
          je velmi rychlá (typické zpoždění se pohybuje okolo 10 ms, tj. jedné 
          setiny sekundy) a přesná (citlivě reaguje na stisk klávesy a částečně 
          kopíruje její pohyb). </p>
        <p align="justify"><strong><font color="#000066" size="+1">Z historie varhan</font></strong><br>
          Nástroj byl během svého staletého života opravován jen minimálně. V 
          roce 1952 byl firmou Rieger přistavěn elektrický ventilátor, umístěný 
          do tlumicí bedny vlevo přímo u zadní části skříně nástroje pod věží 
          a současně bylo pravděpodobně přidáno i výpustné tremolo kyvadlového 
          typu. V roce 1991 pak byl nástroj částečně vyčištěn a naladěn (firmou 
          Roháč), byly znovu popsány rejstříkové sklopky (částečně neúplně i chybně, 
          původní popisy rejstříků, které Neusserové vyráběli ze smaltovaných 
          porcelánových destiček se v průběhu času oloupaly a poztrácely) a opraveny 
          některé závady. Záznamy o varhanách jsou ve farní kronice i archivu 
          minimální, o některých skutečnostech z jejich historie se tak lze jen 
          dohadovat. Nelze tedy zjistit, kdy byly provedeny některé úpravy dispozice 
          nástroje (přesazení píšťal do jiných rejstříků např. v mixtuře a změna 
          jedné z fléten na přefukující – tj. její přeladění o oktávu výše). <br>
        </p>
      </div></td>
  </tr>
</table>
<p align="center"><img src="prospekt_stary.jpg" alt="Vzhled a barevné provedení prospektu varhan před opravou." width="719" height="500"></p>
<p align="center"><font size="-1">Původní vzhled prospektu před opravou.</font></p>
<p align="center">&nbsp;</p>
<p align="center"><img src="nater1.jpg" alt="Postament skříně a část prospektu před opravou." width="314" height="523">&nbsp;&nbsp;<img src="nater2.jpg" alt="Nátěr skříně po opravě." width="380" height="523"></p>
<table width="680" border="0" align="center">
  <tr> 
    <td><div align="justify"> 
        <p align="center"><font size="-1">Změna nátěru skříně nástroje během opravy.</font></p>
        <p align="justify">Skříň měla v prospektu před opravou jednotnou krémovou 
          barvu s hnědě obtaženými hlavními konturami, postament a zadní část 
          nástroje byly natřeny barvou tmavě okrovou. Sondou pod svrchní nátěr 
          bylo zjištěno, že původní nátěr imitoval tmavé mramorování a kopíroval 
          tak pravděpodobně vzhledem i barevně hlavní oltář (dílo frýdeckého sochaře 
          Švrčka z roku 1859, postavené po vzoru oltáře frýdecké Baziliky ve formě 
          koruny nesené šesticí mramorových sloupů). Bylo proto rozhodnuto přiblížit 
          vzhled nástroje co nejblíže původnímu stavu a vytvořit z varhan důstojný 
          protipól oltáře. Hlavní části prospektu proto byly vymalovány červenohnědým 
          mramorováním, které je pro kontrast doplněno v ohraničených částech 
          mramorováním šedočerným. Šedé jsou i průzvučné mřížky nad píšťalami 
          střední části prospektu a věží na okrajích. Kontury a řezby v prospektu 
          a nad ním jsou nově pozlaceny plátkovým zlatem. </p>
        </div></td>
  </tr>
</table>
<p align="center"><img src="zlaceni.jpg" alt="Nátěr prospektu a zlacení řezeb v horní části skříně." width="680" height="510"></p>
<p align="center"><font size="-1">Detail nátěru horní části prospektu a zlacení 
  řezeb. </font></p>
<table width="680" border="0" align="center">
  <tr> 
    <td><div align="justify"> 
        <p align="justify">Nástroj před opravou vykazoval typické vady. Ne všechny 
          byly patrné i zvenku a slyšitelné ve zvuku. Kromě několika nehrajících 
          píšťal (ucpaných prachem nebo kusy opadané omítky) a několika závad 
          v traktuře (pozdě nasazující nebo nehrající tóny, visící nebo neovladatelné 
          rejstříky) či běžného opotřebení (vyviklané a prohmatané klávesy, sešlapané 
          pedály) byl nástroj <img src="noha.jpg" alt="Noha píšťaly zničená červotočem." width="216" height="217" hspace="10" vspace="10" align="left">jednak 
          značně znečištěn (usazený prach za mnoho desetiletí, opadávající omítka 
          ze štítové zdi a především z prasklé klenby nad nástrojem, pozůstatky 
          hmyzu a trusu ptáků), jednak některé jeho součásti byly napadeny a ve 
          velké míře poničeny červotočem. Tento nenápadný brouk velikosti sotva 
          3mm během desítek let nerušeného působení dokázal zničit či vážně poškodit 
          už nejedny varhany. Na povrchu dřeva se projevuje nenápadně – několika 
          drobnými otvory, ze kterých se sype dřevěný prášek. Uvnitř je ale vyvrtána 
          spousta chodbiček, díky kterým se dřevo podobá perníku a má bohužel 
          i podobné vlastnosti. Konstrukční součást (nosník, lavička) se při zatížení 
          deformuje a následně láme nebo rozpadá na prach, přes otvory chodbiček 
          v nohách píšťal či ve vzdušnicích uniká vzduch, samotné píšťaly přestávají 
          těsnit a znít. Další závadu vykazovalo vzduchové hospodářství. Měch 
          varhan je naplněn vzduchem o konstantním tlaku. Tento vzduch dává zaznít 
          píšťalám a současně pohání trakturu – celý systém zajišťující přenos 
          povelů varhaníka na odpovídající akci ve vzdušnici (např. stisk klávesy 
          na zaznění tónu). Dříve byl měch plněn šlapáním kalkanta, varhaník mu 
          dal před hrou pokyn a hrát mohl teprve v okamžiku, kdy se měch alespoň 
          částečně naplnil. V běžném případě byly varhany v pohotovosti nejpozději 
          během tří až pěti sekund (po cca dvou sešlápnutích měchu). <br>
          <img src="zadnistavba.jpg" alt="Zadní část skříně a ventilátor." width="300" height="400" hspace="10" vspace="10" align="right"></p>
        <p align="justify">Práci kalkanta dnes nahradil elektrický ventilátor. 
          Ten byl však instalován chybně, zaústění přívodu vzduchu do měchu bylo 
          provedeno v nevhodném místě. Po jeho zapnutí se tak měch začal naplňovat 
          až po cca 20 sekundách a v některých případech (větší úniky vzduchu, 
          horší klimatické podmínky) se naplnil až po několikerém sešlápnutí čerpače. 
          Právě na odstranění těchto vad byla oprava zaměřena především.<br>
        </p>
        </div></td>
  </tr>
</table>
<p>&nbsp;</p>
<table width="680" border="0" align="center">
  <tr> 
    <td><div align="justify"> 
        <p align="justify"><font color="#000066" size="+1"><strong>Postup opravy:</strong></font><br>
          Nástroj byl nejprve zcela rozebrán. Kovové píšťaly byly vymyty ve vodě, 
          dřevěné vyfoukány od prachu kompresorem a následně ošetřeny opakovaným 
          nátěrem přípravkem proti červotoči a houbám. Napadené píšťaly byly poté 
          zpevněny a zatmeleny roztaveným včelím voskem. Dřevěné díly poničené 
          červotočem nad únosnou mez či silně opotřebované byly vyrobeny nově 
          (téměř dvě stovky nožiček píšťalových lávek, některé lávky celé, píšťalové 
          věšáky v prospektu, nosné trámky vzdušnice, práh pedálu atd.). Souběžně 
          byly restaurovány malby na zadní klenbě kostela a štítové zdi, natřen 
          a nazlacen prospekt a vymalován prostor za kůrem. Na kůru byla nově 
          provedena celá elektroinstalace a doplněno osvětlení varhan a kleneb 
          v hlavní lodi kostela. Poté byl celý nástroj vyčištěn od prachu. Varhanní 
          ventilátor byl nahrazen novým, výkonnějším a tišším vestavěným do původní 
          tlumící bedny. Doplněním druhého přívodu vzduchu do měchu pomocí flexibilní 
          hadice byla odstraněna hlavní vada vzduchového hospodářství, varhany 
          jsou nyní v pohotovosti cca 3&nbsp;s po zapnutí motoru vypínačem na 
          hracím stole. </p>
        <p align="justify"><font size="-1"><img src="sklopky.jpg" alt="Nové sklopky." width="291" height="246" hspace="10" vspace="10" align="left"></font></p>
        <p align="justify">Opraven byl i hrací stůl, byly vyměněny všechny dorazové 
          plsti, klávesy byly vycentrovány a dostaly nový potah, vyměněn byl sešlapaný 
          práh pedálu i podlážka varhaníka a celá pedálová klaviatura byla vyrobena 
          nově. Nové jsou i sklopky rejstříků a jejich popisy, vzhledově se přibližující 
          sklopkám jiných Neusserových varhan. Byly přepracovány či odstraněny 
          některé dodatečné úpravy stolu (především odstranění povrchové elektroinstalace, 
          vypínačů a zásuvek, zapracování ovládání motoru a číselníku písní). 
        </p>
      </div></td>
  </tr>
</table>
<p align="center"><img src="leseni.jpg" alt="Lešení pro obnovu maleb." width="600" height="450"></p>
<p align="center"><font size="-1">Lešení pro obnovu malby klenby a nátěr prospektu 
  varhan.<br>
  </font></p>
<p align="center"> <img src="stolicky.jpg" alt="Nové píšťalové věšáky a lavičky." width="600" height="450"></p>
        <table width="680" border="0" align="center">
  <tr>
    <td><font size="-1">Nové prospektové věšáky a stoličky píšťal, vyrobené jaké 
      náhrady červotočem zničených původních dílů. V dolní části fotografie jsou 
      viditelné kondukty pro přívod vzduchu k píšťalám stojícím mimo vzdušnici 
      v bočních polích prospektu.</font></td>
  </tr>
</table>
<table width="680" border="0" align="center">
  <tr>
    <td><p align="justify"><font size="-1"> </font></p>
      <p align="justify">Odstraněny byly závady v traktuře.<br>
        Poté byly do nástroje postupně vráceny všechny píšťaly, byla provedena 
        jejich dointonace a celý nástroj byl naladěn.</p>
      <p align="justify">Po celou dobu opravy bylo k nástroji přistupováno pietně 
        a s maximální citlivostí jako ke kulturní, umělecké i technické památce. 
        I když se při opravě nejednalo o restaurování v pravém slova smyslu, vždy 
        bylo snahou zachovat každý detail z technické i umělecké stránky nástroje 
        co nejpůvodnější při současném důrazu na funkčnost a spolehlivost i do 
        budoucna. V technické části nástroje byl tento úkol snazší, nově vyrobené 
        součásti, sloužící jako náhrada opotřebených a především červotočem zničených 
        dílů byly vyrobeny ze stejného materiálu jako přesné repliky. </p>
      <p align="center"><img src="pedal.jpg" alt="Nová pedálová klaviatura a práh pedálu." width="600" height="450"><br>
        <font size="-1">Opravená pedálová klaviatura a nový práh pedálu.</font></p>
      <p align="justify">V části „umělecké“ – v dispozici nástroje a intonaci 
        rejstříků byl tento úkol podstatně obtížnější. Díky nepřesnému a v některých 
        případech i chybnému popisu rejstříků a záměnám píšťal uvnitř nástroje 
        v minulosti šlo původní dispozici varhan zčásti jen odhadovat. Nástroj 
        pochází z období vrcholícího romantismu, zvukový ideál té doby se s tím 
        současným poněkud rozchází. Romantické varhany charakterizuje poměrně 
        hutný zvuk, většina rejstříků je v základní poloze, v celém nástroji je 
        jen jedna nízko položená Mixtura, chybí alikvotní rejstříky i rejstříky 
        ve vyšší poloze. <img src="pistaly.jpg" alt="Principálové píšťaly v pravé střední části prospektu." width="260" height="390" hspace="10" vspace="10" align="right">Pedál 
        má prakticky výhradně basovou funkci, výrazný je jen kontrast mezi manuály. 
        O „nedostatcích“ ve zvuku svědčí i dřívější zásahy do dispozice a snaha 
        varhanářů, kteří tento nástroj opravovali v minulosti, dodat zvuku především 
        výšky, o které je ochuzen. Díky dřívějším úpravám píšťal striktní návrat 
        k původnímu stavu nebyl přímo možný a z hlediska současné použitelnosti 
        nástroje ani žádoucí. Po několika odborných konzultacích byla dispozice 
        proto jen částečně upravena, bylo změněno obsazení Mixtury (beztak nepůvodní, 
        jedna kvintová řada v ní byla tvořena kónickou flétnou z II. manuálu) 
        – nejvýše laděná řada byla z kvinty snížena na tercii (toto složení mixtury 
        odpovídá zvyklostem Neussera, tercie v Mixtuře zvukově imituje přítomnost 
        jazykového rejstříku v Plénu) a její repetice byla posunuta z c<sup>1</sup> 
        na g<sup>2</sup> (posunutá repetice a zesílená intonace kvintové řady 
        má za cíl posílit zvukovou korunu pléna I. Manuálu). Ve druhém manuálu 
        byl vrácením (dříve přesazených) flétnových píšťal z Mixtury prvního manuálu 
        doplněn čtyřstopový rejstřík, který vyplňuje logickou „díru“ v dispozici, 
        vzniklou jinou dřívější změnou u původně čtyřstopové flétny na dvoustopovou 
        - přefukující. Píšťaly z Houslového Principálu v druhém manuálu jsou naopak 
        nově použity v tercii Mixtury prvního manuálu, v druhém manuálu je tak 
        zrušen osamocený principálový rejstřík (je nahrazen čtyřstopovou kónickou 
        flétnou). Změny byly provedeny s maximálním! ohledem na zachování historické 
        hodnoty nástroje, nebylo proto přistoupeno k nevratným zásahům do píšťal 
        (řezání či vrtání) jako v minulosti. Všechny úpravy jsou tak v budoucnu 
        kdykoliv vratné či zaměnitelné za jiné, zvukově či historicky lepší řešení.</p>
        </td>
  </tr>
</table>
<p>&nbsp;</p>
<p>&nbsp;</p>
<p align="center"><img src="ciselnik1.jpg" alt="Původní přepínač číselníku písní a vypínač motoru." width="369" height="293"> 
  &nbsp;&nbsp;<img src="ciselnik2.jpg" alt="Nový číselník, ovládání motoru a osvětlení not a pedálu." width="365" height="293"><br>
  <font size="-1">Ovládání číselníku písní a spínání motoru varhan před a po opravě.</font></p>
<table width="680" border="0" align="center">
  <tr>
    <td><div align="justify">Z rozsahu opravy varhan, kůru i celé zadní části 
        kostela je zřejmé, že se jednalo o týmovou práci celého kolektivu lidí. 
        Restaurování maleb, nátěr a zlacení prospektu skříně provedla firma Ivana 
        Popova z Brna, varhanářskou část opravy zajistil varhanář Petr Strakoš 
        z Fryčovic, elektročást opravy Ing. Petr Bernat z Ostravy. Značný a opravdu 
        velký díl práce pak vykonali farníci farnosti Morávka, na opravě přímo 
        i při pomocných pracích a výrobě stolařských dílů jich pracovaly střídavě 
        až tři desítky. Bez stovek!!! hodin jejich obětavé práce by oprava nebyla 
        možná. Jim a také duchovnímu správci farnosti P. Mgr. Andrzeji Wójcikovi 
        je nutno poděkovat za péči o kostel a jeho průběžné zvelebování.<br>
        <br>
      </div></td>
  </tr>
</table>
<p align="center"><img src="varhany.jpg" alt="Celkový pohled na zadní část kostela s varhanami." width="600" height="400"><br>
  <font size="-1">Celkový pohled na hudební kůr s varhanami, obnovené malby a 
  nové nasvícení zadní části kostela.</font></p>
<p align="center"><img src="presbytar.jpg" alt="Hlavní oltář - koruna nesená šesticí sloupů s antickými hlavicemi." width="450" height="600"><br>
  <font size="-1">Presbytář kostela a hlavní oltář.</font></p>
<p align="center"><font size="-1"><img src="malbaklenby.jpg" alt="Obětování Izáka - obraz na zadní klenbě kostela." width="600" height="450"></font></p>
<p align="center"><font size="-1">Obnovený obraz &quot;Abrahám se chystá obětovat 
  Izáka&quot; a malby na klenbě před varhanami.</font></p>
<p align="center"> 
  <object classid="clsid:D27CDB6E-AE6D-11cf-96B8-444553540000" codebase="http://download.macromedia.com/pub/shockwave/cabs/flash/swflash.cab#version=6,0,29,0" width="220" height="80" align="absmiddle">
    <param name="movie" value="mp3_simple_s.swf">
    <param name="quality" value="high">
    <embed src="mp3_simple_s.swf" width="220" height="50" align="absmiddle" quality="high" pluginspage="http://www.macromedia.com/go/getflashplayer" type="application/x-shockwave-flash"></embed></object>
</p>
<table width="680" border="0" align="center">
  <tr> 
    <td><p align="justify"><strong><font size="-1">Ukázka zvuku</font></strong><font size="-1"> 
        varhan po opravě. Motivická <strong>improvizace</strong> na píseň <strong>Kristus 
        příklad pokory</strong> (Kancionál 307), hraje <strong>Marek Kozák</strong>, 
        délka skladby 8:49. Nahrávka pochází z CD &quot;100 let varhan na Pražmě&quot;, 
        nahraného v r. 2008 k příležitosti dokončení opravy varhan.</font></p>
      <p align="center">&nbsp;</p>
</td>
  </tr>
</table>
<p align="center">&nbsp;</p>
<div align="center"></div>
<hr>
<table width="680" border="0" align="center">
  <tr> 
    <td><p align="center"><font color="#000066" size="-1">Foto a text <strong>BRT</strong>. 
        Hudební ukázka: Marek Kozák.<font size="-2"> </font></font><font size="-2">&copy;2008 
        - <strong><a href="http://home.vsb.cz/petr.bernat">Ing. Petr Bernat</a></strong>.</font></p>
      </td>
  </tr>
</table>
<p>&nbsp;</p>
<p>&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p>&nbsp;</p>
<p>&nbsp;</p>
<p align="center">&nbsp;</p>
<p align="center">&nbsp;</p>
<h1 align="center">&nbsp;</h1>
</body>
</html>
