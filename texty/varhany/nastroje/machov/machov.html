<html>

<!-- Mirrored from www.anatomie-varhan.cz/texty/varhany/nastroje/machov/machov.htm by HTTrack Website Copier/3.x [XR&CO'2014], Wed, 17 Jan 2024 07:51:35 GMT -->
<head>
<title>Varhany v Machově</title>
<meta http-equiv="Content-Type" content="text/html; charset=utf-8">
</head>

<body bgcolor="#EFFFFF">
<h1 align="center"><font color="#000066"><b><font face="Times New Roman, Times, serif" size="+6">Varhany 
  v&nbsp;kostele sv.&nbsp;Václava v&nbsp;Machově </font></b></font></h1>
<p align="center"><b></b></p>
<table width="680" border="0" align="center">
  <tr>
    <td><div align="justify"><b><font color="#000066" size="+6" face="Times New Roman, Times, serif"><img src="foto1.jpg" alt="" width="283" height="179" hspace="10" vspace="2" align="left"></font></b>První 
        písemná zmínka o kostele se datuje roku 1369. Nejspíše byl však farní 
        již před rokem 1354. První kostelík byl dřevěný, s dřevěnou zvonicí opodál. 
        Roku 1670 byl prohnilý dřevěný kostel stržen a následně vystavěn nový 
        z kamene a cihel. Zůstal neohozen až do roku 1720, kdy byl pravděpodobně 
        vysvěcen. <br>
        V roce 1685 čekal stejný osud, tedy stržení i dřevěnou zvonici, která 
        byla nahrazena novou, kamennou, rovněž samostatně stojící.<br>
        Roku 1885 byla zbourána kamenná zvonice a postavena nová renesanční věž 
        navazující na loď kostela – nynější podoba kostela.<br>
      </div></td>
  </tr>
</table>
<p align="center"><img src="foto2.jpg" alt="Kostel sv. Václava v Machově" width="640" height="441"></p>
<table width="680" border="0" align="center">
  <tr>
    <td><div align="justify">Kostel stojí na vyvýšeném místě za náměstím, čelní 
        portál směřuje k západu. Celý je ve stylu pozdně renesančním, je jednolodní 
        s trojboce uzavřeným presbytářem a sakristií na severní straně. Loď je 
        zaklenuta valivou klenbou s výsečemi pro okna.<br>
        U kostela stojí fara z roku 1786. <br>
      </div></td>
  </tr>
</table>
<p align="center"><img src="foto4.html" alt="Varhany v Machově." width="640" height="480"></p>
<table width="680" border="0" align="center">
  <tr>
    <td><div align="justify"> 
        <p>První zmínka o varhanách je až roku 1833. Přičiněním velkého sucha 
          byl starý pozitiv již nefunkční, a tak byly roku 1850 zakoupeny nové 
          varhany z rychnovských dílen od varhanáře Adama Hanische. Při stavbě 
          věže roku 1885 musely být kvůli změnám prostoru kůru přestavěny. <img src="foto3.html" alt="Firemní štítek fy. Mölzer z Kutné hory" width="164" height="101" hspace="10" vspace="2" align="right">V 
          roce 1921 se pak dočkaly generální opravy firmou Mölzer z Kutné hory, 
          jejíž štítek je na nynějších varhanách. Toto je poslední historická 
          zmínka. Varhany tedy nejspíše nebyly vůbec laděny ani čištěny od roku 
          1921. Naopak byly několika amatérskými zásahy spíše poškozeny. Navíc 
          tehdy v Machově nebyl stálý varhaník a dojížděli sem jiní, kteří na 
          stav varhan moc nehleděli. Podle toho také vypadají a jejich stav je 
          žalostný. Na opravu však nejsou peníze. Současný varhaník se proto snaží 
          prosadit opravu varhan u místního kněze a pevně doufá, že se mu to podaří 
          a že se varhany konečně dočkají pořádné opravy (viz <a href="#opravy">dále</a><font color="#FF0000">*</font>).</p>
        <h2><strong><font color="#990066"><img src="foto9.html" alt="Manubria rejstříkových táhel." width="234" height="175" hspace="10" vspace="2" align="bottom">&nbsp;Dispozice:</font></strong><br>
        </h2>
      </div></td>
  </tr>
</table>
<table width="680" border="0" align="center">
  <tr> 
    <td width="137"><font color="#9900CC" size="+1"><strong>I. Manuál</strong></font></td>
    <td width="58"><font color="#9900CC" size="+1">&nbsp;</font></td>
    <td width="5"><font color="#9900CC" size="+1">&nbsp;</font></td>
    <td width="154"><font color="#9900CC" size="+1"><strong>II. Manuál</strong></font></td>
    <td width="27"><font color="#9900CC" size="+1">&nbsp;</font></td>
    <td width="49"><font color="#9900CC" size="+1">&nbsp;</font></td>
    <td width="167"><font color="#9900CC" size="+1"><strong>Pedál</strong></font></td>
    <td width="49">&nbsp;</td>
  </tr>
  <tr> 
    <td><strong>Portunal</strong></td>
    <td>8'</td>
    <td>&nbsp;</td>
    <td><strong>Flauta</strong></td>
    <td>8'</td>
    <td>&nbsp;</td>
    <td><strong>Subbass</strong></td>
    <td>16'</td>
  </tr>
  <tr> 
    <td><strong>Flauta</strong></td>
    <td>4'</td>
    <td>&nbsp;</td>
    <td><strong>Oktáva</strong></td>
    <td>2'</td>
    <td>&nbsp;</td>
    <td><strong>Principalbass</strong></td>
    <td>8'</td>
  </tr>
  <tr> 
    <td><strong>Gamba</strong></td>
    <td>8'</td>
    <td>&nbsp;</td>
    <td><strong>Salicionál</strong></td>
    <td>8'</td>
    <td>&nbsp;</td>
    <td><strong>Cello</strong></td>
    <td>8'</td>
  </tr>
  <tr> 
    <td><strong>Mixtura</strong></td>
    <td>1<sup>1</sup>/<sub>3</sub>'</td>
    <td>&nbsp;</td>
    <td><strong>Principal</strong></td>
    <td>4'</td>
    <td>&nbsp;</td>
    <td><strong>I/P</strong></td>
    <td>8'</td>
  </tr>
  <tr> 
    <td><strong>Principal</strong></td>
    <td>8'</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
  </tr>
  <tr> 
    <td><strong>Oktáva</strong></td>
    <td>4'</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
  </tr>
  <tr> 
    <td><strong>Flauta</strong></td>
    <td>8'</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
  </tr>
  <tr> 
    <td><strong>II/I</strong></td>
    <td>8'</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
  </tr>
  <tr> 
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
  </tr>
  <tr> 
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
    <td>&nbsp;</td>
  </tr>
</table>
<p align="center"><img src="foto5.html" alt="Prospekt varhan v Machově." width="640" height="480"></p>
<table width="680" border="0" align="center">
  <tr>
    <td><div align="justify">Prospektu varhan vévodí principálové píšťaly ozdobené 
        vyřezávanými pozlacenými motivy. Opticky je členěn na tři části rozdělené 
        na C a Cis stranu..</div>
      <p align="justify">Varhany mají dva manuály (C – f3) a pedál (C-h), mechanickou 
        trakturu a zásuvkovou vzdušnici s tónovými kancelami, která je rozpůlená 
        na C a Cis stranu. Nacházejí se zde dvě mechanické spojky II/I a I/P ovládané 
        šlapkami nad prahem pedálu. Registratura je ovládána pomocí manubrií. 
        Původní nástroj z roku 1850 měl vestavěný hrací stůl. To znamená, že varhaník 
        seděl v jakémsi výklenku a hrál zády k presbytáři. Počátkem minulého století 
        však byly přestavěné. Podle historika je to však veliká škoda. Celý nástroj 
        je laděn o <sup>1</sup>/<sub>4</sub> tónu výše než by měl být, a to díky 
        zásahu neznámého varhaníka, který pilou seřezal všechny píšťaly. Páčkou 
        pod hracím stolem se ovládá kalkantník – zvoneček na kalkanta (člověka, 
        který šlapal měchy).<br>
      </p></td>
  </tr>
</table>
<table width="680" border="0" align="center">
  <tr>
    <td><div align="center">
        <p><img src="foto6.html" alt="Hrací stůl." width="322" height="240">&nbsp;&nbsp;&nbsp;<img src="foto7.html" alt="Pedálová klaviatura." width="322" height="240"></p>
        <p>Pohled na hrací stůl a pedál.</p>
      </div></td>
  </tr>
</table>
<p align="center"><img src="foto11.html" alt="Celkový pohled na varhany." width="640" height="480"></p>
<table width="680" border="0" align="center">
  <tr>
    <td><div align="justify">Varhany jsou situovány uprostřed kůru čelem k presbytáři. 
        Varhaník sedí u hracího stolu zády ke skříni. Měch (dvoudílný) se nachází 
        za varhanami ve výklenku. Elektrický ventilátor je ukrytý ve vedlejší 
        místnosti, která slouží jako sklad kostelních věcí. Ten již hodně pamatuje, 
        má „vyklepaná“ ložiska, a proto je jeho chod velmi hlučný i přesto, že 
        je zatížen velkými kameny kvůli utišení vibrací. </div></td>
  </tr>
</table>
<p align="center"><img src="foto10.html" alt="Měchy." width="640" height="480"></p>
<table width="680" border="0" align="center">
  <tr>
    <td><div align="center">Měchy.</div></td>
  </tr>
</table>
<hr>
<a name="opravy"></a>
<table width="680" border="0" align="center">
  <tr>
    <td><div align="justify">
        <p>Varhany v Machově a jejich život jsou typickou ukázkou nástroje v běžné 
          vesnické (ale i městské) farnosti. Po mnoha desetiletích vývoje se díky 
          zanedbané údržbě a v poslední době i nedostatku financí a často i nezájmu 
          ze strany správců farností (obecně, ne v tomto konkrétním případě) dostávají 
          do stavu, kdy jsou udržovány v chodu jen díky značnému úsilí a obětavosti 
          varhaníků a (v dobrém slova smyslu) amatérských nadšenců. Ti nemají 
          (a ani nemohou mít) potřebný rozsah znalostí, potřebné materiály a nářadí 
          a nemohou tak rovnocenně nahradit práci varhanáře. Stav mnoha podobných 
          nástrojů se velmi rychle zhoršuje a pokud nebude nalezeno nějaké &quot;systémové&quot; 
          řešení, bude rychle na kůrech našich kostelů přibývat varhan ve funkci 
          dekorace a stále častěji se budeme setkávat s jejich náhradou elektronickými 
          &quot;kvákadly&quot;.</p>
        <p><strong>Aktualita (9/07):</strong></p>
        <p><font color="#000066">V srpnu roku 2007 se varhany v Machově konečně 
          dočkaly pořádné opravy, kdy byly varhanářskou dílnou <strong>Ivana Červenky 
          z Jakubovic u Lanškrouna</strong> naladěny, vyčištěny, byla vyměněna 
          péra ve vzdušnicích a odstraněny veškeré závady. V dohledné době se 
          ještě chystá výměna ventilátoru. Díky této opravě se nástroj dočká více 
          varhanních koncertů a bude zařazen i do Orlicko-kladského varhanního 
          festivalu.</font><br>
          <br>
        </p>
        <p>&nbsp;</p>
        </div></td>
  </tr>
</table>
<hr>
<table width="680" border="0" align="center">
  <tr>
    <td><font color="#000066" size="-1">Autor stránek děkuje panu <a href="mailto:tomas.weissar@tiscali.cz"><strong>Tomáši 
      Weissarovi</strong></a> z Machova za poskytnutí fotografií a textových podkladů 
      pro tuto stránku.</font></td>
  </tr>
</table>
<p>&nbsp;</p>
<p>&nbsp;</p>
<p align="center">&nbsp;</p>
<p align="center">&nbsp;</p>
<p align="center">&nbsp;</p>
<p>&nbsp;</p>
<p>&nbsp;</p>
<p align="center">&nbsp;</p>
<p align="center">&nbsp;</p>
<h1 align="center">&nbsp;</h1>
</body>

<!-- Mirrored from www.anatomie-varhan.cz/texty/varhany/nastroje/machov/machov.htm by HTTrack Website Copier/3.x [XR&CO'2014], Wed, 17 Jan 2024 07:51:56 GMT -->
</html>
