<html>
<head>
<title>Kostel svaté Kateřiny v Hrabové</title>
<meta http-equiv="Content-Type" content="text/html; charset=utf-8">
</head>

<body bgcolor="#CCCCFF">
<h1 align="center"><font face="Georgia, Times New Roman, Times, serif"><b>Kostel 
  svaté Kateřiny v Ostravě - Hrabové</b></font></h1>
<hr>
<table width="680" border="0" align="center">
  <tr>
    <td><div align="center"><strong><font size="-2"><a href="kostel.htm">Historie 
        a stavební popis kostela</a>&nbsp;&nbsp;&nbsp;&nbsp;&nbsp;<a href="stavba.htm">Stavba 
        repliky - obnova kostela</a></font></strong></div></td>
  </tr>
</table>
<h1 align="center"><img src="kostel1.jpg" width="350" height="242" alt="Kostel Sv. Kateřiny v Hrabové">&nbsp;&nbsp;&nbsp;<img src="kostel4a.jpg" width="223" height="242" alt="Kostel sv. Kateřiny v Hrabové"></h1>
<table width="680" border="0" align="center">
  <tr>
    <td><div align="justify">
        <p>Život přináší bohužel i smutné okamžiky, právě v době velikonočního 
          veselí nás zastihla tato zpráva:</p>
        <p>&nbsp;</p>
      </div></td>
  </tr>
</table>
<table width="600" border="5" align="center" cellspacing="2" bordercolor="#000000">
  <tr bordercolor="#000000" bgcolor="#CCCCCC"> 
    <td height="314"> <div align="justify"><b>O s t r a v a - <a href="kostel.htm">Dřevěný 
        kostel svaté Kateřiny</a> ze 16. století v Ostravě-Hrabové lehl popelem. 
        Pro místní obyvatele je to velké neštěstí. Když po třetí ráno přijeli 
        první hasiči, byl už celý kostel v plamenech. Z národní kulturní památky 
        se nepodařilo zachránit téměř nic. &quot;Je to jako kdyby vám odešel blízký 
        člověk,&quot; svěřila se v slzách jedna z místních obyvatelek.<br>
        Národní kulturní památka začala hořet podle svědků ve tři hodiny ráno. 
        I když během několika minut přijely tři profesionální a tři dobrovolné 
        hasičské jednotky, na místě zůstalo jen velké spáleniště a trosky. Podle 
        hasičů se nedalo nic dělat, přestože před rokem zde měli cvičení. &quot;Jakmile 
        chytí jeden trám, padne kostel celý,&quot; říkali hasiči, aniž tušili, 
        že se něco takového opravdu stane. &quot;To cvičení to určitě přivolalo,&quot; 
        tvrdí lidé z okolí.<br>
        Příčinu požáru zatím nikdo nezná. Vyšetřovaní navíc bude velmi obtížné, 
        protože kostelík, který měla čtvrť Hrabová ve svém znaku a byl druhou 
        nejstarší církevní stavbou v Ostravě, shořel do základů. Kněz si po uhašení 
        požáru mohl odnést jen knihy a kalich, které &quot;přežily&quot; neštěstí 
        v sakristii. <br>
        Církev už začala uvažovat o stavbě kopie. Začínají se shánět výkresy, 
        lidé se už nabízeli, že finančně přispějí na novou stavbu. Kostel byl 
        stále využíván, pravidelně se v něm konaly mše, svatby, křty i pohřby.</b><br>
        <font color="#000000" size="-2">(MF Dnes, 2.4.2002)</font></div></td>
  </tr>
</table>
<p align="center"><img src="ohen.jpg" alt="Požár kostela sv. Kateřiny v Ostravě - Hrabové, noc na 2. dubna 2002. Foto: ÚMOb Hrabová" width="500" height="441" border="5"></p>
<table width="680" height="228" border="0" align="center">
  <tr> 
    <td width="680"><div align="center"><img src="hasici.jpg" width="330" height="214" alt="Hasiči v troskách kostela">&nbsp;&nbsp;&nbsp;<img src="hasici2.jpg" width="330" height="218" hspace="0" alt="Dochovaná východní část."></div></td>
  </tr>
</table>
<p>&nbsp;</p><table width="680" border="0" align="center">
  <tr>
    <td><div align="justify">Myslím, že nejsem sám, koho tato zpráva šokovala. 
        Sám jsem jí nevěřil až do okamžiku, kdy jsem trosky kostela spatřil na 
        vlastní oči, do poslední chvíle jsem tak nějak doufal, že to není pravda, 
        že případný oheň stavbu kostela &quot;jen&quot; poškodil. Bohužel to pravda 
        byla. Já i mnoho lidí z mého okolí neseme ztrátu kostela velmi bolestně. 
        Má rodina i já sám mám na něj spoustu živých vzpomínek, mí prarodiče i 
        rodiče v něm hráli a zpívali o poutích, často byl cílem našich vycházek 
        i výletů, ať již v minulosti &quot;Komárkem&quot; - starou tramvají, která 
        měla dříve zastávku jen pár kroků od kostela, nebo později na kole, vždy, 
        když jsme se vraceli do Ostravy po Místecké, zaletěl alespoň na chvíli 
        náš zrak k vížce kostela, skryté mezi vzrostlými stromy stranou od cesty. 
        Stál tam vždy důstojně a střežil mnohá tajemství, jichž byl za ta staletí 
        němým svědkem. Svět kolem něj se měnil, ale on zůstával stejný. Teď je 
        po něm velmi prázdné a podivné místo, nejen v Hrabové, ale i v srdcích 
        všech, kdo jej znali. </div></td>
  </tr>
</table>
<p>&nbsp;</p>
<table width="56%" border="0" align="center" height="450">
  <tr> 
    <td width="28%" height="461"><img src="kostel2.jpg" width="299" height="417" hspace="10" alt="Fotografie kostela od západu v létě roku 1997."></td>
    <td width="72%" height="461"><img src="kresba.jpg" width="300" height="413" alt="Kresba kostela z knihy Jaromíra Poláška - Dřevěné kostely a kaple Moravy a Slezska."></td>
  </tr>
  <tr> 
    <td width="28%" height="2">
      <div align="center"><b><font color="#000066">Pohled na kostel od západu, 
        snímek z léta roku 1997.</font></b></div>
    </td>
    <td width="72%" height="2"> 
      <div align="center"><b><font color="#000066">Kresba Boris Zvada <font size="-3">(viz 
        poznámka)</font>.</font></b></div>
    </td>
  </tr>
</table>
<table width="48%" border="0" align="center">
  <tr> 
    <td width="96%"><img src="spaleniste5.jpg" width="529" height="346" alt="pohled na kostel od západu, 2.4.2002" vspace="10"></td>
  </tr>
  <tr> 
    <td width="96%">
      <div align="center"><b><font color="#000066">Pohled na kostel od západu, 
        snímek z 2.4. roku 2002.</font></b></div>
    </td>
  </tr>
</table>
<table width="680" border="0" align="center">
  <tr>
    <td><p align="justify">&nbsp;</p>
      <p align="justify">Vyšetřování příčin požáru se ubírá zatím třemi směry 
        - úmyslné zapálení, vada elektroinstalace a zapomenutá svíčka po bohoslužbě. 
        K těmto příčinám mohu poznamenati jen pár připomínek: </p>
      <div align="justify">
        <ul>
          <li>Elektroinstalace (nezatížená, ve stavu naprázdno) může zapříčinit 
            požár konstrukce, na které je upevněna, jen za zcela specifických 
            (a také velmi nepravděpodobných) podmínek. Některá část instalace 
            by se musela zahřát nad zápalnou teplotu izolace vodičů či podkladové 
            konstrukce. Pokud jí ale neprotéká proud, nemohou vzniknout žádné 
            tepelné ztráty. Druhou možností iniciace požáru je oblouk, vzniklý 
            při náhlém zkratu. Ten by mohl vzniknout vniknutím vody do některé 
            z instalačních krabic (nepršelo několik dní a do kostela nezatékalo 
            - střecha byla opravena před rokem) nebo nastřižením či přiskřípnutím 
            vodiče při posunu některé konstrukce (také nepravděpodobné, nosné 
            stavební prvky kostela byly v dobrém stavu a zemětřesení v noci nebylo). 
          </li>
          <li>Další z možných hypotéz o zapomenuté svíčce je také nepravděpodobná 
            - dnes se klasické svíčky již nepoužívají - používá se náhražka - 
            olejový kahan (skleněná nádobka s kovovým víčkem a knotem, nasazená 
            v ozdobné trubce v podobě svíce). Která z možností zbývá, si jistě 
            doplníte sami…<br>
          </li>
        </ul>
      </div>
      <p align="justify">Určitým řešením pro obdobné stavby by jistě byla <b>EPS</b> 
        - požární signalizace. Vždyť ke kostelu dorazili nejprve policisté, které 
        přivolala <b>EZS</b> - elektronické zabezpečení objektu proti vloupání 
        (pravděpodobně prohořel některý z kabelů zabezpečení nebo bylo plameny 
        či pohybem teplého vzduchu v interiéru aktivováno infrapasivní čidlo). 
        Je velmi smutné, že na instalaci podobných zařízení se nedostávají peníze 
        (církev je objektivně nemá, a stát nedá). Mnohem důležitější a jistější 
        by ale byl hasící systém, používaný dnes již běžně například ve věžích 
        a půdách významných staveb nebo napuštění dřevěné konstrukce látkou, která 
        by zabránila šíření plamene. V Hrabové je na to již bohužel pozdě, přesto 
        ale v okolí Ostravy zbývá čtrnáct unikátních dřevěných kostelů (nejvíce 
        z celé republiky, na zbytku jejího území byste mohli napočítat tak čtyři 
        až pět podobných staveb…). Těžko se totiž v případě jejich zániku před 
        budoucími generacemi ospravedlníme tím, že jsme neměli peníze. Ty nebyly 
        nikdy a přesto se tyto stavby obětavostí lidí dochovaly po staletí. Dnes 
        se nemá kdo obětovat?…</p>
      <p align="justify">V současné době probíhají intenzivní práce na obnově 
        kostela v původní podobě. Je zachováno velké množství stavební i fotografické 
        dokumentace a především je silná vůle na straně obce i církve. Jiné cesty 
        není, kostel se bude muset postavit znovu. Bude to ale už navždy jen více 
        či méně věrná kulisa - model 1:1 něčeho, co se nedá vrátit zpátky. Do 
        případné novostavby bude možné zakomponovat jen pár méně ohořelých stavebních 
        prvků z původního kostela. Možná to některým bude stačit - budou si moci 
        říct - &quot;tak takhle ten kostel nějak vypadal&quot;. Ale ti, kdo jej 
        znali opravdu už ví, že se nikdy nevrátí. A to je ztráta velmi bolestná, 
        pro ně samé i pro Ostravu. Vždyť tento kostel byl v celém ostravském regionu 
        <strong>JEDINOU skutečnou památkou</strong>.</p>
</td>
  </tr>
</table>
<p align="center"><img src="001.jpg" alt="Historická pohlednice z druhé poloviny minulého století. Archiv ÚMOb Hrabová" width="654" height="400"></p>
<p align="center"><img src="pohled%20rok%201880.jpg" alt="Historická pohlednice z roku 1880. Archiv ÚMOb Hrabová" width="680" height="478"></p>
<p>&nbsp;</p>
<table width="680" height="377" border="0" align="center">
  <tr> 
    <td height="329"><img src="kostel4.jpg" width="217" height="310" vspace="5" alt="Opravený kostel v roce 2001">&nbsp;&nbsp;<img src="kostel3.jpg" width="442" height="288" hspace="0" vspace="5" alt="Opravený kostel v roce 2001."></td>
  </tr>
  <tr> 
    <td height="42"> 
      <div align="center"><b><font color="#000066">Fotografie kostela po opravě 
        roku 2000 a 2001, zřetelně je vidět nová krytina věže a ochozu.</font></b></div></td>
  </tr>
</table>
<p>&nbsp;</p>
<table width="680" height="474" border="0" align="center">
  <tr> 
    <td height="420" colspan="2"> 
      <div align="center"><img src="nakres4.jpg" width="304" height="413" alt="Nákres V. Zlého z roku 1936">&nbsp;&nbsp;&nbsp;&nbsp;<img src="oltar.jpg" width="317" height="414" alt="Oltář a obraz sv. Kateřiny"></div>
      <div align="center"></div></td>
  </tr>
  <tr> 
    <td> <div align="center"><b><font color="#000066">Nákres kostela (V. Zlý, 
        1936).</font></b></div></td>
    <td> <div align="center"><b><font color="#000066">Oltář a obraz svaté Kateřiny.</font></b></div></td>
  </tr>
</table>
<p>&nbsp;</p>
<table width="680" border="0" align="center" height="605">
  <tr> 
    <td width="98%" height="477"> 
      <div align="center"><img src="spaleniste2.jpg" alt="Spáleniště. V popředí na louce hromada ohořelých trámů." width="680" height="448"></div></td>
  </tr>
  <tr> 
    <td width="98%"><div align="justify"><font color="#000066">Začíná jaro, přesto 
        zde květy působí až násilně nepatřičně. Z celé stavby zbylo po požáru 
        jen velmi málo - část zakristie a severovýchodní stěna presbytáře. Z věže 
        a lodi zbyla jen hromada ohořelých trámů v popředí, shořely varhany (1948), 
        rozbit byl i 400kg těžký barokní zvon z roku 1660. Názor místních je jednoznačný 
        - &quot;no co!, musí se postavit znovu&quot;. Při fotografování tohoto 
        snímku jsem vyslechl i rozhovor matky s malou holčičkou: <font color="#990000"><b>&quot;maminko, 
        a proč ten kostelíček shořel??? A maminko, kdo ho teď znova postaví?&quot;</b></font>. 
        Znáte někdo odpověď?</font></div></td>
  </tr>
</table>
<p>&nbsp;</p>
<table width="680" border="0" align="center">
  <tr> 
    <td width="97%" height="462">
<div align="center"><img src="spaleniste4.jpg" alt="Zachovalá zakristie a část presbytáře kostela." width="680" height="446"></div></td>
  </tr>
  <tr> 
    <td width="97%"> <div align="justify"><font color="#000066">To, co zbylo, 
        téměř nestojí za řeč. Zakristie je ve srovnání se zbytkem stavby téměř 
        bezcenná, neboť je její nejmladší součástí (počátkem dvacátého století 
        byla podstatně rozšířena a přistavěna). Přesto jsou i zbytky stavby cenné 
        pro případnou stavbu repliky, vypovídají o použitých materiálech i technologiích 
        (tvar a typ čepování ve spojích trámů, dřevěné žlaby okapů apod.). </font></div></td>
  </tr>
</table>
<p>&nbsp;</p>
<table width="680" border="0" align="center">
  <tr>
    <td width="37%"><img src="tramy.jpg" width="300" height="444" hspace="10" alt="Ohořelý trám z věže kostela."></td>
    <td width="63%" valign="top">
      <p align="justify"><font color="#000066">Jeden z nosných trámů konstrukce 
        věže, poničený na povrchu ohněm. Při stáří kostela přes 450 let rostl 
        strom, ze kterého je tento trám vyřezán před rokem 1500. Dokážete si v 
        mysli spočítat, co všechno pamatoval? Kolik válek a pohrom přežil, kolik 
        generací lidí se u něj vystřídalo? </font></p>
      <p align="justify"><font color="#000066">To všechno skončilo v jednu velikonoční 
        noc. Opravdu skončilo?</font></p>
    </td>
  </tr>
</table>
<p>&nbsp;</p>
<table width="680" border="0" align="center">
  <tr>
    <td><div align="justify"><font color="#660066">Církev zprovoznila konto na 
        obnovu kostela sv. Kateřiny v Ostravě-Hrabové. Peníze je možné posílat 
        na účet u <b>České spořitelny 1684206329/0800, variabilní symbol je 1564</b> 
        (symbolicky předpokládaný rok vzniku kostela). </font></div></td>
  </tr>
</table>
<hr>
<p align="center"><font color="#000000"><a href="stavba.htm"><img src="kamen.jpg" alt="Základní kámen nové stavby." width="500" height="374" border="1"></a></font></p>
<table width="680" border="0" align="center">
  <tr>
    <td><div align="justify"><strong><font color="#FF00FF">V posledním červnovém 
        týdnu roku 2003 započala stavba repliky kostela. Podrobnosti o ní naleznete 
        na následující <a href="stavba.htm">stránce (průběh obnovy v roce 2003)</a>, 
        na další pak průběh obnovy, předání kostela, vysvěcení a zajímavosti <a href="stavba2.htm">v 
        roce 2004</a>.</font></strong></div></td>
  </tr>
</table>
<p>&nbsp;</p>
<p><strong></strong></p>
<hr>
<table width="680" border="0" align="center">
  <tr>
    <td><p align="justify"><strong>Podrobný stavební popis kostela i jeho historii 
        naleznete na další stránce <a href="kostel.htm">zde:</a> </strong></p>
      <p align="justify"><font size="-1">Kresba (autor Boris Zvada) a fotografie 
        kostela po opravě byly převzaty z knihy Jaromíra Poláška - <b>Dřevěné 
        kostely a kaple Moravy a Slezska</b>, vydané nakladatelstvím <a href="http://www.agave.cz" target="_blank">Agave</a> 
        Český Těšín v roce 2001. Fotografie oltáře je z publikace <b>Dřevěná krása</b> 
        (vydal Montanex, 2001), první fotografie na stránce pochází ze sborníku 
        <b>Dřevěné kostely v Beskydech a Pobeskydí</b> (vydalo Muzeum Beskyd ve 
        Frýdku - Místku, 1994), nákres pak se sborníku <b>Sedm století obce Hrabová</b> 
        (vydáno Úřadem městského obvodu Hrabová, 1997). Fotografie hasičů ČTK, 
        fotografie požáru a staré pohlednice <a href="http://www.ostrava-hrabova.cz/hrabova.htm" target="_blank">ÚMOb 
        Hrabová</a>, ostatní fotografie a text autor stránek.</font></p>
</td>
  </tr>
</table>
<p>&nbsp;</p>
<!--<p align="center">&nbsp;<A HREF="http://counter.cnw.cz" TARGET=_parent><IMG SRC="http://counter.cnw.cz/paula.cgi?brtnik2&4&0000ff&FFFFFF&on" ALT="[CNW:Counter]" BORDER=0></A>&nbsp; -->
</p>
<p>&nbsp;&nbsp;</p>
<hr>
<table width="680" border="0" align="center">
  <tr>
    <td><div align="justify"><font color="#000099" size="-1"><a href="javascript:history.go(-1);">Zpět</a> 
        na předchozí - nebo</font>&nbsp;<font color="#000099" size="-1"><b><a href="http://home.vsb.cz/petr.bernat" target="_parent">Stránky 
        Ing. Petra Bernata</a></b> (varhany, diagnostika, zajímavosti). Použijte, 
        pokud jste sem vstoupili odkazem z jiného webu...</font></div></td>
  </tr>
</table>
<p>&nbsp;</p>
<p>&nbsp;</p>
</body>
</html>
