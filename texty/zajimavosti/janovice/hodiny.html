<html>

<!-- Mirrored from www.anatomie-varhan.cz/texty/zajimavosti/janovice/hodiny.htm by HTTrack Website Copier/3.x [XR&CO'2014], Wed, 17 Jan 2024 08:41:35 GMT -->
<head>
<title>Hodiny v janovickém kostele</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFCC">
<h1 align="center"><b><font color="#0000CC">Hodiny v kostele sv. Josefa v Janovicích</font></b></h1>
<p align="center"><img src="janovice.jpg" alt="Pohled na Janovice, malebnou vísku v podhůří Beskyd. V pozadí Lysá hora."title="Pohled na Janovice, malebnou vísku v podhůří Beskyd. V pozadí Lysá hora." width="680" height="485" border="2"></p>
<table width="680" border="0" align="center">
  <tr>
    <td><p align="justify">Kostel sv. Josefa v <a href="http://web.telecom.cz/oujanovice/" target="_blank">Janovicích</a> 
        u Frýdku - Místku (od roku 2000 národní kulturní památka) v sobě skrývá 
        mnoho pozoruhodností. Zajímavý je i jeho &quot;technický&quot; inventář. 
        S varhanami se můžete velmi podrobně seznámit v sekci &quot;<a href="../../varhany/nastroje/janovice/janovicke_varhany.html">varhany 
        - Janovice</a>&quot;. Další zajímavostí jsou hodiny. V roce 2000 byla 
        provedena jejich generální oprava. Hodiny byly pořízeny do nového kostela 
        až téměř po deseti letech jeho existence v roce 1899. Od té doby sloužily 
        prakticky nepřetržitě až do roku 1999, až se sto let po svém vzniku nadlouho 
        zastavily. Příčin bylo několik, především zchátralost rozvodu a cifernikových 
        převodovek. Samotný stroj byl v poměrně dobrém stavu, poslední větší opravu 
        prodělal cca o deset let dříve. I na něm se však našlo několik menších 
        závad. </p>
      <p align="justify">Stojící hodiny budily v obci značnou pozornost, na jejich 
        zprovoznění měl zájem i obecní úřad, který nakonec celou opravu financoval 
        z prostředků získaných z veřejné sbírky. Zvažováno bylo několik variant, 
        jednou z nich bylo i pořízení nového, elektronického, rádiovým signálem 
        řízeného hodinového stroje. Proti tomu, aby byl krásný starý stroj nahrazen 
        jsme ale silně protestovali. Nakonec se nám podařilo všechny zainteresované 
        přesvědčit a starý stroj opravit a doplnit o elektrický nátah. Věží se 
        tak i nadále rozléhá krásné pravidelné klapání krokového kola, i tady 
        je příjemné jen tak pobýt a poslouchat, jak plyne čas...</p>
</td>
  </tr>
</table>
<p align="center">&nbsp;</p>
<p>&nbsp;</p>
<table width="680" border="0" align="center">
  <tr>
    <td width="61%" align="left" valign="top"><img src="kostel.jpg" width="402" height="600" alt="Řez věží."title="Řez věží."></td>
    <td width="39%" valign="top"> 
      <p align="justify"><b><font color="#000066">Takto to vypadá ve věži</font></b><font color="#000066">. 
        Výška věže je 55m, ciferníky jsou ve výšce cca 30m, hodinový stroj ještě 
        o 15m níže. Otáčivý pohyb se od stroje na ciferníky převádí rozvodem z 
        tyčí, které jsou pohyblivě spojeny kardanovými klouby. V úrovni ciferníků 
        se rozvod pomocí rozvodky rozdělí na čtyři strany (viz dále) a v každém 
        ciferníku s pomocí převodovky 1:12 otáčí ručičkami. Ty jsou dlouhé 70 
        a 100cm a mají protizávaží na vnitřní straně (u převodovky).</font></p>
      <p align="justify"><font color="#000066">Stav rozvodu byl špatný. Velmi 
        opotřebované byly především klouby, některé měly prasklý střední litinový 
        kruh a chybějící čepy. Velké vůle pak znemožňovaly přesný chod a vadné 
        klouby způsobovaly zasekávání hodin. V roce 1971 při výměně zvonové stolice 
        a elektrifikaci zvonění byl celý rozvod navíc dost necitlivě posunut aby 
        nepřekážel zvonům. Ztratil tak stabilitu a aby se nerozpadal, byl různě 
        zadrátován (viz obrázek rozvodky dále).</font></p>
      <p align="justify">&nbsp;</p>
      <p>&nbsp;</p>
    </td>
  </tr>
</table>
<table width="680" border="0" align="center">
  <tr>
    <td><div align="justify"><font color="#000066">Celý rozvod jsme renovovali, 
        doplnili do něj další kloub tak, aby mohl být fixován na zvonovou stolici 
        a neměl zbytečně velké vůle. Všechy klouby byly opraveny, vyměněny středové 
        kruhy i otočné čepy. Renovovány byly i ciferníkové převodovky, obnovena 
        byla pouzdra a pohyblivá uložení a především bylo změněno zavěšení převodovek 
        v cifernících (viz dále). Ručičky dostaly nový nátěr.</font></div></td>
  </tr>
</table>
<p>&nbsp;</p>
<table width="680" border="0" align="center" height="717">
  <tr> 
    <td> 
      <div align="center"><img src="stroj4.jpg" alt="Pohled na hodinový stroj zepředu."title="Pohled na hodinový stroj zepředu." width="600" height="449"></div>
    </td>
  </tr>
  <tr valign="top"> 
    <td height="278"> 
      <div align="center">
        <p><font color="#000066"><b>Hodinový stroj</b></font></p>
        <p align="justify"><font color="#000066"><img src="hodiny_stitek.jpg" alt="Štítek výrobce." title="Štítek výrobce." width="250" height="162" hspace="10" align="left">Výrobek 
          firmy Rich. Liebing z Vídně je nádhernou ukázkou výborného řemeslného 
          zpracování. Pro představu o měřítcích - široký je asi jeden metr. Skládá 
          se ze tří samostatných částí, uprostřed je vlastní hodinový stroj, na 
          krajích pak dva stroje pro čtvrťové a hodinové cimbálové odbíjení (s 
          aerodynamickou brzdou ve formě zelených lopatek). Každá část má svůj 
          buben, na kterém bylo navinuto lanko se zavěšeným závažím (hmotnost 
          závaží se pohybovala mezi 30 až 45kg). Stroj šel na jedno natažení přesně 
          24 hodin, denně tedy musel někdo ve stejnou hodinu vyšlapat 74 schodů 
          ve věži až k hodinám a tyto natáhnout. V popředí je pak vidět jeden 
          z kardanových kloubů a výstupní tyč vedoucí nahoru k ciferníkům, kyvadlo 
          je zavěšeno vzadu.</font></p>
        <p align="center"><font color="#000066"><img src="hodiny_stroj.jpg" alt="Detail střední části hodinového stroje a výstupní hřídele s kardanovým kloubem."title="Detail střední části hodinového stroje a výstupní hřídele s kardanovým kloubem." width="262" height="350" align="middle">&nbsp;&nbsp;&nbsp;<img src="hodiny_kola.jpg" alt="Pohled na kola hodinového stroje zezadu, úplně nahoře krokové kolo, dole buben pro závaží."title="Pohled na kola hodinového stroje zezadu, úplně nahoře krokové kolo, dole buben pro závaží." width="299" height="400" align="middle"></font></p>
        <p align="justify"><font color="#000066">Při elektrifikaci zvonění bylo 
          odbíjení zrušeno, z hodin byly demontovány části, které odbíjení spouštěly. 
          Bohužel se nezachovaly. Při opravách hodin byla v minulosti taky nahrazena 
          ložiska kyvadla a krokového kola (jsou vidět na nástavci nad strojem 
          pod orientačním ciferníčkem) a poškozeno jedno kolečko, pohánějící orientační 
          ciferníček. Proto byl asi demontován i jeho náhon, který se rovněž nezachoval. 
          Bylo jej tedy nutné vyrobit nově.</font></p>
      </div>
    </td>
  </tr>
</table>
<p>&nbsp;</p>
<table width="680" border="0" align="center">
  <tr>
    <td width="65%" align="left" valign="top"><img src="stroj2.jpg" alt="Pohled do stroje zezadu."title="Pohled do stroje zezadu." width="429" height="600"></td>
    <td width="35%" valign="top"> 
      <p align="justify"><font color="#000066">Pohled na stroj zezadu, v popředí 
        kyvadlo (jeho závaží je pod úrovní podlahy), za ním na řetězu hlavní a 
        pomocné závaží. </font></p>
      <p align="justify"><font color="#000066">Stroj byl doplněn o elektrický 
        nátah, závaží bylo zavěšeno do skříně (dříve viselo na lanku a kladkách 
        v prostoru věže a mělo zdvih asi 5m, nyní se pohybuje na dráze desetkrát 
        menší). Snažili jsme se o to, abychom zachovali co nejvíce z historické 
        hodnoty hodinového stroje (i když ti před námi mu dali dost zabrat) a 
        všechny změny měly vratný charakter. Jediná úprava tedy spočívala ve vsazení 
        ozubeného věnce (řetězového kola) do dřevěného bubnu, na kterém bylo dříve 
        navinuto lanko se závažím. Všechny ostatní součásti jsou na samostatném 
        nosném rámu ve skříni hodin a jsou kdykoliv demontovatelné.</font></p>
      <p>&nbsp;</p>
      <p>&nbsp;</p>
    </td>
  </tr>
</table>
<table width="680" border="0" align="center">
  <tr>
    <td><div align="justify"><font color="#000066">Dvě závaží na nekonečném řetězu 
        zajišťují vlastní chod hodin (pomocné závaží napíná řetěz, obě visí na 
        řetězových kladkách) a pohybují se mezi dvojicí koncových spínačů (ve 
        skutečnosti je to trochu složitější, pohyb hlídají ještě další bezpečnostní 
        spínače, zabraňující poškození hodin např. při selhání vypnutí motoru). 
        Na jedno natažení jdou hodiny asi 90 minut, samo natažení pak trvá 5 minut.</font></div></td>
  </tr>
</table>
<p>&nbsp;</p>
<table width="680" border="0" align="center" height="486">
  <tr> 
    <td> <div align="justify"> 
        <p><img src="stroj3.jpg" alt="Detail pohonu nátahu."title="Detail pohonu nátahu." width="262" height="350" hspace="10" align="left"><font color="#000066">Pohled 
          na pohon nátahu. Je použit asynchronní převodový motorek J86RR412, výrobek 
          <a href="http://www.atas.cz/" target="_blank">ATAS</a>u elektromotory 
          v Náchodě. Motorek má převodovku 1:540, otáčí se rychlostí 1,5&nbsp;ot/min 
          a zvednout 40&nbsp;kg závaží je pro něj hračka. V detailu jsou dobře 
          viditelné všechny komponenty nátahu - řetězové kolo na bubnu hodin, 
          řetěz a rozeta na motoru. Ovládání je v samostatném rozváděči vně skříně 
          hodin.</font></p>
        <p><font color="#000066"><img src="hodiny_prevodovka.jpg" alt="Pohled na převodovku motorku se zavěšeným řetězem k závažím."title="Pohled na převodovku motorku se zavěšeným řetězem k závažím." width="300" height="224" align="right"></font></p>
      </div>
      <div align="justify"></div></td>
  </tr>
</table>
<hr>
<table width="680" border="0" align="center" height="524">
  <tr>
    <td height="418"> 
      <div align="center"><img src="rozvodka.jpg" width="600" height="414" alt="Rozvodka."title="Rozvodka."></div>
    </td>
  </tr>
  <tr valign="top"> 
    <td height="175">
      <p align="center"><font color="#000066"><b>Rozvodka.</b> </font></p>
      <p align="justify"><font color="#000066">Otáčivý pohyb tyče rozvodu se v 
        patře ciferníků rozvádí na všechny čtyři strany věže. Tady je zahycena 
        rozvodka ještě před opravou, je vidět přidrátovaná spojka svislého rozvodu. 
        Ten byl nestabilní a při jeho pohybu docházelo k vypadávání vidlice svislé 
        tyče, proto byl takto svázán drátem. Zvláštností této rozvodky je použití 
        pětice stejných kol, aby se na obvod vodorovného kolečka vešly čtyři stejně 
        velké, musí být jejich osy mírně skloněny. Jiní výrobci používají postranní 
        kola menší, příslušný převod pak není 1:1 a musí být kompenzován opačným 
        převodem v náhonu rozvodu u hodinového stroje.</font></p>
    </td>
  </tr>
</table>
<p>&nbsp;</p>
<table width="680" border="0" align="center" height="484">
  <tr> 
    <td height="305"> 
      <div align="center"><img src="prevodovka.jpg" width="219" height="355" alt="Převodovka před opravou."title="Převodovka před opravou."></div>
    </td>
    <td height="305"> 
      <div align="center"><img src="prevodovka%20po%20oprave.jpg" width="350" height="261" alt="Převodovka po opravě." title="Převodovka po opravě."></div>
    </td>
  </tr>
  <tr valign="top"> 
    <td colspan="2" height="73">
      <p align="center"><b><font color="#000066">Převodovky 1:12</font></b></p>
      <p align="justify"><font color="#000066">Převodovky zprostředkovávají přenos 
        otáčivého pohybu tyče rozvodu na ručičky v cifernících. Tyč se otočí 1x 
        za hodinu, pohání tedy přímo velkou ručičku. Na malou ručičku se pohyb 
        převádí dvojicí dvojitých ozubených kol s poměrem počtu zubů 1:12, tedy 
        právě tolik, aby se malá ručička otočila jednou za 12 hodin. Součástí 
        převodovek jsou i protizávaží ručiček (kulatá). Výstupní dvojitá hřídel 
        pak prochází přes metrovou zeď ven k ciferníkům a ručičkám.</font></p>
      <p align="justify"><font color="#000066">Obrázky srovnávají stav převodovek 
        před opravou a po ní. Kromě renovace vlastní převodovky bylo změněno i 
        jejich zavěšení na zeď. Hmoždinky dříve nebyly a tak bylo k upevnění použito 
        dvojice lomených hřebů, zatlučených do spár mezi cihly. Toto upevnění 
        se po čase uvolnilo, někde dokonce způsobilo prasknutí zdiva. Převodovky 
        byly různě přidrátovány ke kramlím v trámech nad nimi a částečně se pohybovaly, 
        což způsobovalo další problémy v náhonu (drhnutí v průchodu zdí či v ciferníku). 
        Po opravě byly převodovky fixovány na ocelový rám, ukotvený jednak do 
        zdiva, jednak do trámu stropu.</font></p>
    </td>
  </tr>
</table>
<p>&nbsp;</p>
<table width="680" border="0" align="center">
  <tr> 
    <td><div align="center"><img src="prevodovka_detail.jpg" width="419" height="526" alt="Detai převodovky."title="Detai převodovky."></div></td>
  </tr>
</table>
<table width="680" border="0" align="center">
  <tr>
    <td><div align="justify"><font color="#000066">Detail převodovky, jejího uchycení 
        a kloubu náhonu. Dobře viditelné jsou i nové součásti upevňovacího rámu, 
        středové kruhy kardanového kloubu, čepy i pouzdra...</font></div></td>
  </tr>
</table>
<p>&nbsp;</p>
<table width="680" border="0" align="center">
  <tr> 
    <td width="61%" align="left" valign="top"><img src="rucickydetail.jpg" width="397" height="500" alt="Demontáž ruček hodin."title="Demontáž ruček hodin."></td>
    <td width="39%" valign="top"> <p align="justify"><font color="#000066">Demontáž 
        ručiček byla poměrně obtížnou záležitostí. Centrální matici šlo i po sto 
        letech povolit poměrně snadno, stažení ručiček z hřídelí však bylo možné 
        až pomocí stahováku a speciálního přípravku. Přístup k ručičkám byl také 
        poměrně obtížný, v ciferníku je jen maličké 30x30&nbsp;cm velké okénko, 
        ke kterému navíc z druhé strany vede jen o málo větší &quot;tunel&quot; 
        přes stovku zeď (viz předchozí obrázky převodovek). Manipulace s nástroji 
        se tak proměnila v malé akrobatické vystoupení. Ručičky samotné byly zkorodovány 
        jen místně a stačilo na nich obnovit nátěry. Matice a šrouby byly většinou 
        po opravě použity původní (nebylo je možné bez úprav nahradit, neboť neměly 
        normalizované metrické závity). </font></p>
      </td>
  </tr>
</table>
<p>&nbsp;</p>
<table width="680" border="0" align="center">
  <tr>
    <td>
      <div align="center"><img src="dcf_hodiny.jpg" width="603" height="435" alt="DCF hodinový stroj"title="DCF hodinový stroj"></div>
    </td>
  </tr>
  <tr valign="top"> 
    <td height="96">
      <p align="center"><b><font color="#000066">DCF hodiny.</font></b></p>
      <p align="justify"><font color="#000066">Pro Vaše srovnání - takto vypadá 
        elektrický hodinový stroj, řízený rádiovým signálem (DCF z Frankfurtu). 
        Má tři části - řídicí elektroniku, přijímač rádiového signálu a elektromotor 
        s převodovkou a čidlem polohy pro pohon ručiček. Na pohled velmi jednoduché, 
        kompaktní a moderní. Ale ve srovnání s klasickým stoletým strojem na předchozích 
        snímcích bez jakékoliv elegance. Vzhledem k mé profesi mne nikdo nemůže 
        podezírat, že jsem proti novým technologiím, když je stále prosazujido 
        praxe. Proto jen kratičké vysvětlení proč jsme byli proti řešení, které 
        nabízelo výměnu hodin za tyto elektrické.</font></p>
      <p align="justify"><font color="#000066">Staré hodiny šly v Janovicích sto 
        let. Vykazovaly až na pár vyjímek jen vady, které šly na vrub běžnému 
        opotřebení. Vždyť velká ručička za tu dobu oběhla ciferník 876 tisíckrát, 
        počet kyvů kyvadla se přehoupl přes 1,5 miliardy! Bylo by škoda vyhodit 
        takový krásný kus historie jen proto, že se časem unavil. Vždyť k němu 
        za ta léta musel denně někdo chodit, denně je natahovat a seřizovat. Za 
        těch sto let to je 36,5 tisíce návštěv, při kterých musel někdo vyšlapat 
        2.701.000 schodů nahoru a stejný počet dolů. I po sto letech jsou hodiny 
        technicky na výši, stejný princip mechanického kroku používají všechny 
        dodnes vyráběné mechanické hodiny. Nový stroj by se ale sta let bez úprav 
        nedožil. Fyzická životnost použité elektroniky (jednočipový mikropočítač, 
        paměti EPROM...) je maximálně dvě desítky let, morální ještě méně. (Teď 
        nepomlouvám tento moderní výrobek, jeho nasazení v nových stavbách a jako 
        náhrada za zničené stroje je dnes jedno z možných řešení a přináší i mnoho 
        výhod, které jiné hodiny přinést nemohou - záruku přesného chodu, automatické 
        přestavování letní/zimní čas apod.). </font></p>
      <p align="center"><font color="#000066"><img src="hodiny_krok.jpg" alt="Detail popouštěcího mechanismu - krokového kola hodin."title="Detail popouštěcího mechanismu - krokového kola hodin." width="300" height="224"></font></p>
      <p align="justify"><font color="#000066">Hodiny po opravě jsou poměrně přesné, 
        nesplnila se naše obava z možného nepravidelného chodu. Předpokládali 
        jsme, že při každodenním natahování bylo nutné denně hodiny seřídit. Po 
        nainstalování elektrického nátahu však hodiny šly prakticky dva měsíce 
        přesně i bez seřizování, což je na staletý stroj parádní výkon, svědčící 
        o precizním provedení mechanismu. A potvrzuje to i správnost našeho rozhodnutí 
        zachovat tento stroj dalším generacím.</font></p>
    </td>
  </tr>
</table>
<hr>
<table width="680" border="0" align="center">
  <tr>
    <td><div align="justify">
        <p><font size="-1">A na závěr ještě alespoň seznam těch, kdo se na opravě 
          hodin podíleli:</font></p>
        <p><font size="-1">Komponenty nátahu, rozváděč s řídící elektronikou a 
          mechanické díly vyrobil Zdeněk Kubala. Renovaci převodovek, opravu rozvodu 
          a většinu montážních prací provedl Jan Kozel, ručičky natřela Petra 
          Kozlová, skříň hodin renovoval Stanislav Kaděra, pomáhali Marek Václavík, 
          Ing. Pavel Bernat, Marta Bernatová, a další. Organizaci opravy, projekt 
          úprav, zkonstruování nátahu, elektroinstalaci a montáže zajistil Ing. 
          Petr Bernat. </font></p>
        <p align="center"><font size="-1">(rok 2000)</font></p>
      </div></td>
  </tr>
</table>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</body>

<!-- Mirrored from www.anatomie-varhan.cz/texty/zajimavosti/janovice/hodiny.htm by HTTrack Website Copier/3.x [XR&CO'2014], Wed, 17 Jan 2024 08:44:11 GMT -->
</html>
